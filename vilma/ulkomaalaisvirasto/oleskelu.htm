<!DOCTYPE html><html><head>


<meta http-equiv="Content-Type" content="text/html; charset=utf-8"><title>Vilma / Oleskelu- ja työluvat / kielitaso 2</title>

<meta name="GENERATOR" content="Microsoft FrontPage 12.0">
<meta name="ProgId" content="FrontPage.Editor.Document">
<base target="_blank">
<meta name="Microsoft Border" content="none, default"></head><body background="../yleista/kuvat/tausta2.jpg">
<p align="left"><b><font size="5">OLESKELU- JA TYÖLUVAT</font></b></p>
<p align="left">&nbsp;</p>
<table border="0" width="600">
  <tbody><tr>
    <td width="100%">Kun turisti matkustaa Suomessa, hän ei tarvitse oleskelulupaa. <b>
Pohjoismaiden</b> kansalaiset eivät tarvitse koskaan oleskelulupaa tai työlupaa.
EU- ja ETA-maiden kansalaiset eivät tarvitse oleskelulupaa, jos he ovat
Suomessa alle 3 kuukautta, vaikka he ovat Suomessa työssä tai opiskelemassa.
      <br>
&nbsp;</td>
  </tr>
  <tr>
    <td width="100%">Muut
ulkomaalaiset tarvitsevat yleensä oleskeluluvan, kun he ovat Suomessa yli 3
kuukautta. Lupa täytyy myös aina olla, jos ulkomaalainen tekee Suomessa työtä.&nbsp;
      <br>
&nbsp;</td>
  </tr>
  <tr>
    <td width="100%">Oleskelulupa tarkoittaa, että henkilö voi
asua, oleskella ja liikkua Suomessa. Hän saa
vapaasti asua Suomessa eri paikkakunnilla. Hän voi lähteä maasta ja palata
takaisin silloin kun lupa <b>on voimassa</b>.</td>
  </tr>
</tbody></table>
<p align="left"><b><font size="4">Oleskeluluvan hakeminen</font></b></p>
<table border="0" width="600">
  <tbody><tr>
    <td width="100%">Ensimmäisen oleskeluluvan ulkomaalaiselle <b> myöntää </b> yleensä Suomen
konsulaatti tai Maahanmuuttovirasto. EU- ja ETA-maan kansalaisille ja
inkerinsuomalaisille paluumuuttajille oleskeluluvan myöntää paikallispoliisi.
      <br>
&nbsp;</td>
  </tr>
  <tr>
    <td width="100%">
Ensimmäisen oleskeluluvan jälkeen uuden oleskeluluvan myöntää
yleensä paikallispoliisi. Kun ulkomaalaiselle on myönnetty oleskelulupa yli yhdeksi vuodeksi,&nbsp;
hänen täytyy ilmoittaa asuinpaikkansa maistraatin <b> väestörekisteriin.</b>
      <br>
&nbsp;</td>
  </tr>
  <tr>
    <td width="100%">Kun ulkomaalainen hakee oleskelulupaa, hänen täytyy <b> täyttää</b> hakemus.
Hakemuksen saa poliisilaitokselta tai sen voi tulostaa Maahanmuuttoviraston 
	Internetsivuilta (<a target="_blank" href="www.migri.fi">www.migri.fi</a>). Hänellä täytyy olla mukana voimassa oleva matkustusasiakirja, esimerkiksi passi ja 
valokuva (Poliisin
	<a target="_blank" href="http://www.poliisi.fi/luvat/passi/passikuvaohje">
	passikuvaohjeen</a> mukainen passikuva).
      <br>
&nbsp;</td>
  </tr>
  <tr>
    <td width="100%">
<p>Hakemuksen lisäksi täytyy tehdä <b>selvitys</b>, jossa on tiedot esimerkiksi
hakijan
</p><ul>
  <li><b>toimeentulosta</b></li>
  <li>avo- tai avioliitosta (avioliittotodistus tai <b> oikeaksi todistettu kopio</b>
    avioliittotodistuksesta)</li>
  <li>lapsen <b> syntymätodistus</b> (tai oikeaksi todistettu kopio
    syntymätodistuksesta)
  </li>
</ul>
      </td>
  </tr>
  <tr>
    <td width="100%">
<p>Lisäksi inkerinsuomalaisella paluumuuttajalla täytyy hakemuksen mukana olla
usein myös
</p><ul>
  <li>maahanmuuttotodistus</li>
  <li>todistus kotimaasta, että hän muuttaa pois maasta &nbsp;</li>
  <li><b>talonkirjaote </b> tai <b> isännöitsijän</b> todistus</li>
  <li>suomalaisen vanhemman syntymätodistus</li>
  <li>todistus hakijan Suomessa asuneista suomalaisista vanhemmista (Suomen
    kansallisarkisto)
  </li>
</ul>
      </td>
  </tr>
</tbody></table>
<p align="left"><b><font size="4">Oleskelulupa perhesiteen perusteella</font></b></p>
<table border="0" width="600">
  <tbody><tr>
    <td width="100%">Ulkomailla asuvat henkilöt voivat hakea oleskelulupaa Suomeen, jos perhe
asuu Suomessa. Ensimmäinen oleskelulupa täytyy hakea kotimaan Suomen
konsulaatista.
Hakemuksen voi tehdä <b>asuinpaikan</b> poliisille myös lähisukulainen, joka asuu Suomessa.
Päätöksen ensimmäisestä oleskeluluvasta tekee Maahanmuuttovirasto.
      <br>
&nbsp;</td>
  </tr>
  <tr>
    <td width="100%">
<p>
Hakemuksessa täytyy olla mukana esimerkiksi
</p><ul>
  <li>selvitys <b>henkilöllisyydestä</b></li>
  <li>oikeaksi todistettu kopio passista</li>
  <li>oikeaksi todistettu kopio avioliittotodistuksesta tai&nbsp;
    syntymätodistuksesta</li>
  <li>selvitys toimeentulosta ja perheestä (lomake)</li>
  <li>passivalokuva </li>
</ul>
      <p>&nbsp;</p></td>
  </tr>
  <tr>
    <td width="100%">
      <p align="center"><img src="../yleista/kuvat/viiva.gif" border="0" height="22" width="443"></p></td>
  </tr>
  <tr>
    <td width="100%">&nbsp;
      <p>
<b><font size="4">Alaikäiset hakijat<br>
&nbsp;</font></b></p>
      </td>
  </tr>
  <tr>
    <td width="100%">Kun hakijalla on alle 16-vuotiaita lapsia, he voivat olla samassa
hakemuksessa. Hakijan alle 15-vuotiaat lapset voidaan merkitä hakijan
matkustusasiakirjaan, esimerkiksi passiin. Kun lapset täyttävät 15 vuotta, he
tarvitsevat oman passin.
      <br>
&nbsp;</td>
  </tr>
  <tr>
    <td width="100%">
Jos oleskeluluvan hakija on <b>alaikäinen</b>, hakemuksen
allekirjoittavat hänen molemmat <b> huoltajansa.</b> Yli 15-vuotias hakija allekirjoittaa
myös itse hakemuksen.
      <br>
&nbsp;</td>
  </tr>
  <tr>
    <td width="100%">Jos vanhemmat ovat <b>eronneet</b>, mukana täytyy olla
<b>
avioeropäätös</b> tai <b>virkatodistus</b>, jossa lukee lapsen huoltajan nimi. Jos
huoltajia on kaksi ja toinen asuu ulkomailla, tarvitaan häneltä <b> virallinen</b>
lupa.<br>
    </td>
  </tr>
  <tr>
    <td width="100%">
      <p align="center"><img src="../yleista/kuvat/viiva.gif" border="0" height="22" width="443">
    </p></td>
  </tr>
</tbody></table>
<p>
<b><font size="4">Pysyvä oleskelulupa</font></b></p>
<table border="0" width="600">
  <tbody><tr>
    <td width="100%">Suomessa vakituisesti asuva ulkomaalainen voi saada&nbsp; pysyvän oleskeluluvan, jos hän on asunut Suomessa
	neljä vuotta (oleskeluluvassa A-status). Pysyvän
oleskeluluvan myöntää yleensä asuinpaikkakunnan poliisi. Pysyvä oleskelulupa on voimassa 
	<b>toistaiseksi</b>.
      <br>
&nbsp;</td>
  </tr>
  <tr>
    <td width="100%">
Pysyvää oleskelulupaa ei ehkä saa, jos hakija tekee esimerkiksi <b>rikoksen</b>. Jos
paikallispoliisi ei myönnä pysyvää oleskelulupaa,&nbsp; lupahakemuksesta
päättää Maahanmuuttovirasto.
      <br>
&nbsp;</td>
  </tr>
  <tr>
    <td width="100%">
<p>
Hakemuksen mukana täytyy olla&nbsp;
</p><ul>
  <li>oleskelulupahakemus&nbsp;</li>
  <li>voimassa oleva matkustusasiakirja, esimerkiksi passi&nbsp;</li>
  <li>tarvittaessa
yksi valokuva (mieluiten mustavalkoinen).
  </li>
</ul>
      </td>
  </tr>
  <tr>
    <td width="100%">
<p align="center"><img src="../yleista/kuvat/viiva.gif" border="0" height="22" width="443"></p></td>
  </tr>
</tbody></table>
<p><a name="EU/ETA-lupa"><b><font color="#333333" size="4">EU-/ETA
-lupa</font></b></a></p>
<table border="0" width="600">
  <tbody><tr>
    <td width="100%">Suomi liittyi ETA:an (Euroopan talousalue) vuonna 1994 ja&nbsp; EU:hun
(Euroopan Unioni) vuonna 1995. <br>
&nbsp;</td>
  </tr>
  <tr>
    <td width="100%">ETA:n ja EU:n&nbsp; kansalaisilla on oikeus
liikkua ja asua vapaasti <b>sopimusmaissa</b>. He voivat tulla vapaasti Suomeen ja tehdä työtä
Suomessa ilman oleskelulupaa, jos on työssä alle 3 kuukautta. Jos on työssä yli 3 kuukautta, työntekijän 
	on rekisteröitävä oleskeluoikeutensa paikallisella poliisilaitoksella, mutta 
	työlupaa hän ei tarvitse. <br>
&nbsp;</td>
  </tr>
  <tr>
    <td width="100%">
<p>Oleskeluoikeuden rekisteröintiin tarvitaan muun muassa:
</p><ul>
  <li>EU-rekisteröintilomake</li>
  <li>työnantajan todistus työsuhteesta</li>
  <li>passi tai muu matkustusasiakirja (esimerkiksi henkilökortti)</li>
  <li>passivalokuva&nbsp;</li>
  <li>ilmoitus turvatusta toimeentulosta.</li>
</ul>
      </td>
  </tr>
  <tr>
    <td width="100%">
      <p>Kun hakija saa oleskeluluvan, hänen täytyy ilmoittaa maistraatin
    väestörekisteriin asuinpaikkansa.<br>
&nbsp;</p></td>
  </tr>
  <tr>
    <td width="100%">
    <p align="center"><img src="../yleista/kuvat/viiva.gif" border="0" height="22" width="443"></p></td>
  </tr>
</tbody></table>
<p><b><font color="#333333" size="4">Työlupa</font></b></p>
<table border="0" width="600">
  <tbody><tr>
    <td width="100%">Pohjoismaiden ja EU-/ETA-maiden kansalaiset eivät
tarvitse työlupaa. Työlupaa ei myös tarvitse esimerkiksi henkilö, jolla on
Suomessa&nbsp;pakolaisstatus tai hänen aviopuolisonsa tai&nbsp; hän on Suomen kansalainen tai Suomessa pysyvästi
asuva ulkomaalainen.&nbsp;Muilla ulkomaalaisilla täytyy olla
työlupa, jos he aikovat tehdä Suomessa työtä.
      <br>
&nbsp;</td>
  </tr>
  <tr>
    <td width="100%">Ulkomailla työlupaa täytyy hakea Suomen konsulaatista. Suomessa työlupahakemukset
voi viedä asuinpaikan poliisille. Luvan myöntää Maahanmuuttovirasto.
      <br>
&nbsp;</td>
  </tr>
  <tr>
    <td width="100%">
<p>
Hakemuksessa täytyy olla mukana on&nbsp;
</p><ul>
  <li>oleskelu-
ja työlupahakemus &nbsp;</li>
  <li>voimassa oleva matkustusasiakirja, esimerkiksi passi</li>
  <li>työnantajan todistus (lomakkeen saa TE-toimistosta).</li>
</ul>
      </td>
  </tr>
  <tr>
    <td width="100%">
Oleskelu- ja työluvat maksavat. Maksu täytyy maksaa, vaikka päätös on <b>kielteinen</b>.&nbsp;
      <br>
&nbsp;</td>
  </tr>
  <tr>
    <td width="100%">
	<blockquote>
		Oleskelu- ja työluvista sekä viisumeista saa lisätietoja
asuinpaikkakunnan poliisilta, <a target="_blank" href="http://www.migri.fi">
		Maahanmuuttovirastosta</a>,
<a href="http://www.mol.fi/" target="new">TE-toimistoista </a>ja 
		<a target="_blank" href="http://formin.finland.fi/Public/default.aspx?nodeid=49529&amp;contentlan=1&amp;culture=fi-FI">Suomen
edustustoista </a>ulkomailla.
      </blockquote>
      </td>
  </tr>
  <tr>
    <td width="100%">
      <p>&nbsp;</p>
    </td>
  </tr>
</tbody></table>
<table border="1" width="600">
  <tbody><tr>
    <td width="50%"><b><font color="#003366">Sanasto:</font></b>
      <ol>
        <li>oleskelu, oleminen</li>
        <li>lupa (saa tehdä jotakin, laillinen oikeus johonkin)</li>
        <li>Pohjoismaat (Ruotis, Norja, Tanska, Islanti ja Suomi)</li>
        <li>liikkua (muuttaa eri
paikkakunnille, siirtyä)</li>
        <li>olla voimassa (aika, kun esimerkiksi passi on
virallisesti voimassa)</li>
        <li>myöntää, sallia, luvata</li>
        <li>väestörekisteri
(rekisteri, jossa on maassa asuvat ihmiset)</li>
        <li>täyttää (kirjoittaa tiedot
hakemukseen)</li>
        <li>selvitys, selonteko (ilmoitus, jossa on tarvittavat tiedot)</li>
        <li>toimeentulo
(taloudellinen tilanne; raha, jonka ihminen tarvitsee ruokaa ja asuntoa yms.
varten)</li>
        <li>oikea &lt;-&gt; väärä</li>
        <li>todistaa (sanoa, että jokin on
oikein)</li>
      </ol>
    </td>
    <td width="50%">
      <ol start="13">
        <li>talonkirjaote (paperi, jossa on talon asukkaat)</li>
		<li>isännöitsijä (ihminen, joka hoitaa talon asiat)</li>
		<li>mieluummin, mieluusti
(jokin asia on parempi )</li>
		<li>alaikäinen (alle 18-vuotias)</li>
		<li>huoltaja
(esimerkiksi isä tai äiti; ihminen, joka huolehtii lapsesta)</li>
		<li>erota,
ottaa avioero</li>
		<li>avioeropäätös (virallinen paperi, jossa lukee, että mies
ja vaimo ovat eronneet)</li>
		<li>virkatodistus (maistraatin paperi, jossa lukee
henkilötiedot)</li>
		<li>toistaiseksi (kunnes toisin päätetään, määrätään)</li>
		<li>rikos (laiton teko, esimerkiksi varkaus)</li>
		<li>sopimusmaat
(maat, jotka päättävät jonkin asian ja tekevät siitä paperin)</li>
		<li>kielteinen, negatiivinen &lt;-&gt; myönteinen, positiivinen</li>
      </ol>
    </td>
  </tr>
</tbody></table>
<p><font size="5"><b>Tehtävät <a target="pää" href="oleskeluteht.htm"><img src="../yleista/kuvat/painike.gif" border="0" height="15" width="15"></a></b></font></p>
</body></html>