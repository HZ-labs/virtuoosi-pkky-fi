<!DOCTYPE html><html><head>


<meta http-equiv="Content-Type" content="text/html; charset=utf-8"><title>Vilma / Yhdistyksen perustaminen/ kielitaso 2</title>

<meta name="GENERATOR" content="Microsoft FrontPage 6.0">
<meta name="ProgId" content="FrontPage.Editor.Document">
<base target="_blank">
<meta name="Microsoft Border" content="none, default"></head><body background="../yleista/kuvat/tausta2.jpg">
<p align="left"><b><font size="5">YHDISTYKSEN PERUSTAMINEN</font></b></p>
<table border="0" width="600">
  <tbody><tr>
    <td width="100%">Suomessa yhdistys on helppo perustaa. Yhdistyksessä täytyy
      olla vähintään kolme yli 15-vuotiasta ihmistä. Ulkomaalaiset voivat myös
      perustaa Suomessa yhdistyksen tai olla yhdistyksessä jäsen samalla
      tavalla kuin suomalainen. Yhdistyslaki sanoo vain, että yhdistyksen <b>puheenjohtajan</b>
      ja <b>varapuheenjohtajan</b> täytyy asua Suomessa. Tähän voi hakea <b>poikkeusta</b>
      Patentti- ja rekisterihallitukselta. Se tarkoittaa, että yhdistys voi
      hakea <b>muutosta</b> tähän <b>sääntöön</b>.
      <p>&nbsp;</p></td>
  </tr>
  <tr>
    <td width="100%">Yhdistyksen perustaminen on helppoa, mutta ensin täytyy
      olla <b>syy </b>perustaa yhdistys. Mitä yhdistys tekee? Kuinka monta
      ihmistä yhdistyksessä on? Ketkä ovat yhdistyksen hallituksessa? Mitkä
      ovat yhdistyksen säännöt? Tämän jälkeen jäsenet voivat tilata
      yhdistyksen perustamislomakkeen ja kirjoittaa tiedot siihen.&nbsp;
      <p>&nbsp;</p></td>
  </tr>
  <tr>
    <td width="100%">Lomakkeen voi tilata tai hakea itse Patentti- ja
      Rekisteritoimistosta tai maistraatista tai ladata tietokoneellesi
	<a target="_blank" href="http://www.prh.fi/fi/yhdistysrekisteri/lomakkeet_mallisaannot.html">
	Patentti- ja rekisterihallituksen sivuilta</a> . Yhdistyksen perustamisasiakirjat
      ovat&nbsp; perustamislomake, ensimmäisen <b>kokouksen pöytäkirja </b>ja
      yhdistyksen säännöt. Niitä täytyy olla kolme kappaletta. Ne voi viedä
      tai lähettää Patentti- ja Rekisteritoimistoon tai maistraattiin.&nbsp;
      <p>&nbsp;</p></td>
  </tr>
  <tr>
    <td width="100%"><b>Aatteellinen yhdistys</b>
      <p>&nbsp;</p></td>
  </tr>
  <tr>
    <td width="100%">Yhdistyksen tarkoitus on aatteellinen. Se tarkoittaa, että
      yhdistys tekee jotakin <b>hyödyllistä</b> jonkin asian puolesta.
      Aatteellinen yhdistys voi esimerkiksi tehdä jotakin oman kielen,
      kulttuurin tai uskonnon puolesta. Liikuntaharrastus on usein yhdistyksen
      toiminnan tarkoitus.&nbsp;
      <p>&nbsp;</p></td>
  </tr>
  <tr>
    <td width="100%">Aatteellisia yhdistyksiä ovat myös poliittiset <b>puolueet</b>,
      <b>työmarkkinajärjestöt, urheiluseurat, hyväntekeväisyysjärjestöt</b>
      jne.
      <p>&nbsp;</p></td>
  </tr>
  <tr>
    <td width="100%">Jos yhdistyksen tarkoitus on kerätä itselle rahaa, se ei
      ole oikea ja <b>laillinen </b>yhdistys. Yhdistyksessä ei myös saa tehdä
      mitään sellaista, joka <b>loukkaa </b>muita ihmisiä.
      <p>&nbsp;</p></td>
  </tr>
  <tr>
    <td width="100%"><b>Rekisteröity ja rekisteröimätön yhdistys</b>
      <p>&nbsp;</p></td>
  </tr>
  <tr>
    <td width="100%">Aatteellinen yhdistys voi olla <b>rekisteröity</b> tai <b>rekisteröimätön</b>
      eli se ei ole rekisterissä.
      <p>&nbsp;</p></td>
  </tr>
  <tr>
    <td width="100%">Rekisteröidyllä yhdistyksellä on <b>oikeussuoja</b>. Se
      tarkoittaa, että yhdistyksellä voi olla rahaa tai omaisuutta, se voi
      tehdä sopimuksia ja erilaisia hakemuksia. Yhdistyksen jäsenet eivät ole
      henkilökohtaisesti <b>vastuussa</b> yhdistyksestä.
      <p>&nbsp;</p></td>
  </tr>
  <tr>
    <td width="100%">Jos yhdistys on rekisteröimätön, sillä ei ole
      oikeussuojaa. Se tarkoittaa, että yhdistyksellä ei voi olla esimerkiksi
      omaisuutta. Se on vapaa yhdistys, josta vastuussa ovat jäsenet.
      <p>&nbsp;</p></td>
  </tr>
  <tr>
    <td width="100%"><b>Yhdistyksen säännöt</b>
      <p>&nbsp;</p></td>
  </tr>
  <tr>
    <td width="100%">Yhdistyksen säännöissä täytyy olla seuraavat asiat:
      <ul>
        <li>Nimi</li>
      </ul>
      <p>Yhdistyksellä ei saa olla samanlaista nimeä kuin toisella
      yhdistyksellä. Yhdistyksen nimi ei saa loukata ketään.&nbsp;</p>
      <ul>
        <li>Kotipaikka</li>
      </ul>
      <p>Kotipaikka voi olla vain yksi kunta Suomessa.</p>
      <ul>
        <li>Jäsenten velvollisuudet</li>
      </ul>
      <p>Yhdistyksen säännöissä täytyy lukea kaikki jäsenten
      velvollisuudet. Jos esimerkiksi yhdistyksellä on jäsenmaksu, se täytyy
      lukea säännöissä.&nbsp;</p>
      <ul>
        <li>Jäsenten oikeudet</li>
      </ul>
      <p>Jäsenellä on oikeus osallistua yhdistyksen toimintaan, <b>äänestää
      </b>asioista&nbsp; ja olla hallituksessa, jos hänet hallitukseen <b>valitaan</b>.
      Jos näitä oikeuksia ei ole, se täytyy lukea säännöissä.</p>
      <ul>
        <li>Yhdistyksen hallitus</li>
      </ul>
      <p>Hallituksesta täytyy kertoa säännöissä. Säännöissä täytyy
      lukea, mikä on hallituksen koko. Minimikoko täytyy aina olla
      puheenjohtaja ja kaksi jäsentä. Koko voi olla esimerkiksi puheenjohtaja
      ja 2-5 jäsentä sekä 0-2 varajäsentä.&nbsp;</p>
      <ul>
        <li>Tilintarkastajat</li>
      </ul>
      <p><b>Tilintarkastajat </b>tarkastavat yhdistyksen raha-asiat.
      Yhdistyksellä tulee olla vähintään yksi tilintarkastaja ja yksi
      varatilintarkastaja. <b>Tilintarkastuskausi</b> on 12 kuukautta.</p>
      <ul>
        <li>Kokous</li>
      </ul>
      <p>Säännöissä täytyy lukea, milloin yhdistyksellä on tärkeät
      kokoukset, joissa jäsenet päättävät yhdistyksen sääntöihin liittyvät
      asiat. Kokouksia täytyy olla vähintään 2 vuodessa ja niihin voivat
      tulla kaikki yhdistyksen jäsenet.</p>
      <ul>
        <li>Kokoustapa ja -aika</li>
      </ul>
      <p>Kokouskutsun täytyy olla sellainen, että kaikki sen voivat nähdä
      (esim. kirje, lehti-ilmoitus, sähköposti jne.) <b>Suullinen</b> kutsu ei
      riitä.</p>
      <ul>
        <li><b>Varojen</b> käyttäminen, kun yhdistyksen toiminta loppuu</li>
      </ul>
      <p>Säännöissä täytyy lukea, mihin&nbsp; yhdistyksen rahat ja omaisuus
      menee, kun yhdistys lopettaa toiminnan.</p>
      <ul>
        <li>Yhdistyksen nimenkirjoittajat</li>
      </ul>
      <p>Yhdistyksen puheenjohtajalla on oikeus kirjoittaa yhdistyksen nimi
      esimerkiksi pankkiasioissa. Myös muille ihmisille voidaan antaa
      nimenkirjoitusoikeus. Yhdistys täyttää joka vuosi veroilmoituksen.
      Yhdistys maksaa veroa silloin, jos yhdistyksen toiminnasta tulee paljon
      rahaa. Verotoimisto neuvoo yhdistyksen veroasioissa.</p>
      <p>&nbsp;</p></td>
  </tr>
  <tr>
    <td width="100%"><b>Uskonnolliset yhdistykset</b>
      <p>&nbsp;</p></td>
  </tr>
  <tr>
    <td width="100%">Uusi uskonnonvapauslaki tuli 1.8.2003. Uskonnollisten
      yhdistyksien rekisteriä pitää Patentti- ja rekisterihallitus. Uuden
      uskonnonvapauslain mukaan uskonnollisten yhdistysten ja seurakuntien
      perustamis- ja muutosilmoitusten rekisteröinti tapahtuu
      yhdistysrekisterissä eli Patentti- ja Rekisterihallituksessa. Tarkoitus
      on antaa ihmisille uskonnonvapaus ja uskonnollinen <b>yhdistymisvapaus</b>.
      <p>&nbsp;</p></td>
  </tr>
  <tr>
    <td width="100%">Opetusministeriö antaa Patentti- ja rekisterihallitukselle
      <b>lausunnon</b> siitä, mikä on yhdistyksen tarkoitus ja toiminta.
      <p>&nbsp;</p></td>
  </tr>
  <tr>
    <td width="100%">Lomakkeet ja sääntömallit
      <p>Lomakkeet voi täyttää tietokoneella. Internetissä on myös sääntömallit.</p>
      <p><a target="_blank" href="http://www.prh.fi/fi/yhdistysrekisteri/lomakkeet_mallisaannot.html">http://www.prh.fi/fi/yhdistysrekisteri/lomakkeet_mallisaannot.html</a></p>
      <p>&nbsp;</p></td>
  </tr>
  <tr>
    <td width="100%">Yhteystiedot
      <p><b>Patentti- ja rekisterihallitus</b><br>
      <b>Yhdistysrekisteri</b><br>
      Käyntiosoite: Arkadiankatu 6 A, Helsinki<br>
      Postiosoite: PL 1150, 00101 Helsinki<br>
      Puhelin: (09) 6939 500</p>
      <p><a href="https://www.prh.fi/fi/yhdistysrekisteri.html" target="_blank">https://www.prh.fi/fi/yhdistysrekisteri.html</a><br>
</p>
      <p>&nbsp;</p></td>
  </tr>
  <tr>
    <td width="100%"><b>Yhdistysrekisterin neuvonta ja tietopalvelu</b><br>
      Puhelin: (09) 6939 5274
      <p><b>Asiakirja- ja lomaketilaukset</b><br>
      Puhelin: (09) 6939 5274<br>
      Faksi: (09) 6939 5271</p>
      <p><b>Lakineuvonta</b><br>
      Puhelin: (09) 6939 5861</p>
      <p><b>Neuvontapalvelu 
		<a target="_blank" href="mailto:tietopalvelut.yhdistysasiat@prh.fi">sähköpostitse</a></b></p>
      <p><b><a target="_blank" href="mailto:tietopalvelut.yhdistysasiat@prh.fi">tietopalvelut.yhdistysasiat@prh.fi<br>
      </a></b></p>

      <p>&nbsp;</p></td>
  </tr>
  <tr>
    <td width="100%"><b>YHDISTYSLAKI</b>
      <p>
		<a target="_blank" href="http://www.finlex.fi/fi/laki/ajantasa/1989/19890503">
		http://www.finlex.fi/fi/laki/ajantasa/1989/19890503</a></p>
      <p>&nbsp;</p></td>
  </tr>
  <tr>
    <td width="100%"><center>Perustamiskirja (malli)</center>
      <p>&nbsp;</p>
      <p>Me allekirjoittaneet olemme perustaneen "Moninainen Suomi"
      -nimisen yhdistyksen, hyväksyneet sille säännöt sekä liittyneet jäseniksi.</p>
      <p>Joensuussa 15.12.2008</p>
      <p>_______________________<br>
      Pavel Ruohonen</p>
      <p>_______________________<br>
      Kira Koukku</p>
      <p>_______________________<br>
      Satu Sour</p>
      <p>_______________________<br>
      Supi Suomalainen</p>
      <br>
      <p>Liitteet:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
      Säännöt</p>
      <p>&nbsp;</p></td>
  </tr>
</tbody></table>
<table border="1" width="600">
  <tbody><tr>
    <td width="50%"><b><font color="#003366">Sanasto:</font></b>
      <p>1. yhdistys (vähintään 3 henkilön perustama organisaatio jonkin
      asian puolesta)</p>
      <p>2. perustaa, panna alkuun</p>
      <p>3. puheenjohtaja (ihminen, joka johtaa kokousta)</p>
      <p>4. varapuheenjohtaja (puheenjohtajan sijainen; henkilö, joka johtaa
      kokousta, jos puheenjohtaja on pois)</p>
      <p>5. poikkeus (sääntöön voi hakea muutosta)</p>
      <p>6. muutos (kun jokin asia muuttuu)</p>
      <p>7. sääntö (normi, yleinen tapa tehdä asioita)</p>
      <p>8. syy, aihe</p>
      <p>9. yhdistyksen hallitus (ihmiset, jotka edustavat yhdistystä eli päättävät
      asioista)</p>
      <p>10. kokous, neuvottelu</p>
      <p>11. pöytäkirja (paperi kokouksesta; selvitys, mitä kokouksessa
      tapahtuu)</p>
      <p>12. aatteellinen yhdistys (johonkin ideaan tai&nbsp; ideologiaan
      perustuva yhdistys)</p>
      <p>13. hyödyllinen, tarpeellinen, tärkeä &lt;-&gt; hyödytön,
      tarpeeton, turha</p>
      <p>14. puolesta, takia</p>
      <p>15. liikuntaharrastus (parantaa fyysistä kuntoa, esimerkiksi juoksu-
      tai hiihtoharrastus)</p>
      <p>16. puolue (esimerkiksi sosiaalidemokraattinen puolue jne.)</p>
      <p>17. työmarkkinajärjestöt (organisaatiot työntekijöille ja työnantajille)</p>
      <p>18. seura, klubi, yhdistys</p>
      <p>19. hyväntekeväisyys (ihmisten auttaminen)
    </p></td>
    <td width="50%">
      20. kerätä, koota
      <p>21. laillinen &lt;-&gt; laiton</p>
      <p>22. loukata (tehdä pahaa)</p>
      <p>23. rekisteröity (olla rekisterissä)</p>
      <p>24. rekisteröimätön (ei ole rekisterissä)</p>
      <p>25. oikeussuoja, oikeusturva</p>
      <p>25. omaisuus, varallisuus (esimerkiksi oma asunto, auto jne.)</p>
      <p>26. sopimus (asiakirja, jossa eri ihmiset sopivat asioista; virallinen
      paperi)</p>
      <p>27. hakemus (lomake tai asiakirja, jos yhdistys hakee jotakin,
      esimerkiksi rahaa)</p>
      <p>28. olla vastuussa (velvollisuus katsoa, että toiminta on laillista ja
      oikein; velvollisuus vastata asioista)</p>
      <p>29. jäsenmaksu (raha, joka täytyy maksaa yhdistykselle)</p>
      <p>30. äänestää (antaa ääni vaaleissa tai äänestyksessä)</p>
      <p>31. valita (yhdistys ottaa jäseniä mukaan hallituksen toimintaan eli
      valitsee jäsenen esimerkiksi puheenjohtajaksi, sihteeriksi jne.)</p>
      <p>32. tilintarkastaja (ihminen, joka tarkastaa raha-asiat)</p>
      <p>33. tilintarkastuskausi, tilintarkastusperiodi</p>
      <p>34. suullinen &lt;-&gt; kirjallinen</p>
      <p>35. varat, varallisuus (raha ja omaisuus)</p>
      <p>36. yhdistymisvapaus (vapaus olla ja toimia yhdessä)</p>
      <p>37. lausunto, kirjallinen selvitys
    </p></td>
  </tr>
</tbody></table>
<p><font size="5"><b>Tehtävät <a target="_self" href="yhd_perustaminenteht.htm"><img src="../yleista/kuvat/painike.gif" border="0" height="15" width="15"></a></b></font></p>
</body></html>