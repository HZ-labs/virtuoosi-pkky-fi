<!DOCTYPE html><html><head>


<meta http-equiv="Content-Type" content="text/html; charset=utf-8"><title>Vilma / Poliisi/Ajokorttilupa / kielitaso 2</title>

<meta name="GENERATOR" content="Microsoft FrontPage 6.0">
<meta name="ProgId" content="FrontPage.Editor.Document">
<base target="_blank">
<meta name="Microsoft Border" content="none, default"></head><body background="../yleista/kuvat/tausta2.jpg">
<p align="left"><b><font size="5">LUPAPALVELUT</font></b></p>
<p align="left"><b><font size="4">Ajokorttilupa</font></b></p>
<table border="0" width="600">
  <tbody><tr>
    <td width="100%">Vuonna 1998 Suomeen <b>tuli voimaan </b>EU-ajokortti. Se on
voimassa kaikissa EU- ja ETA-maissa.&nbsp; Ajokortin voi hakea oman
kotikunnan poliisilaitokselta. Se täytyy maksaa heti, kun sitä hakee. Kun
ajokorttia hakee, täytyy mukana olla 2 valokuvaa ja alle 6 kuukautta vanha
lääkärintodistus. Mopo-, moottoripyörä- ja traktorikorttia varten täytyy
alle 18-vuotiaalla olla <b>huoltajan</b> lupa.
      <p>&nbsp;</p></td>
  </tr>
  <tr>
    <td width="100%"><p>Poliisi voi <b>myöntää </b>ajokorttiluvan,
jos henkilöllä on ajolupa ja hän
</p><ul>
  <li>asuu vakituisesti Suomessa tai opiskelee täällä vähintään 6
    kuukautta</li>
  <li>ei ole <b>ajokiellossa </b>EU- tai ETA-maissa&nbsp;</li>
  <li>täyttää <b>terveysvaatimukset </b>(lääkärintodistus)</li>
</ul>
      <p>&nbsp;</p></td>
  </tr>
  <tr>
    <td width="100%">Hakijan täytyy poliisilaitoksella myös täyttää <b>lomake</b>, jossa hän
kertoo, onko hänellä&nbsp; EU- tai ETA-maan ajokortti ja onko hänellä
näissä maissa ajokielto.&nbsp;</td>
  </tr>
</tbody></table>
<p align="left"><b><font size="4">Lyhytaikainen ja pysyvä ajokortti</font></b></p>
<table border="0" width="600">
  <tbody><tr>
    <td width="100%">Ensin henkilö saa ajokorttiluvan 2 vuodeksi (lyhytaikainen auton ajokortti).
Sen jälkeen henkilön täytyy mennä jatko-opetukseen.&nbsp; Jatko-opetukseen
voi mennä 1/2 vuoden kuluttua siitä, kun hän saa lyhytaikaisen ajokortin. Hän saa <b>pysyvän</b>
ajokortin, kun hän vie poliisilaitokselle todistuksen jatko-opetuksesta. Hän
voi saada pysyvän ajokortin 1 1/2 vuoden jälkeen siitä, kun hän sai
lyhytaikaisen ajokortin.</td>
  </tr>
</tbody></table>
<p align="left"><b><font size="4">Kansainvälinen ajokortti</font></b>
</p>
<table border="0" width="600">
  <tbody><tr>
    <td width="100%">
<p>
Kansainvälinen ajokortti ei anna ajolupaa Suomessa. Kansainvälinen ajokortti
on hyvä <b>hankkia,</b> jos matkustaa EU-maiden ulkopuolelle, esimerkiksi
Venäjälle.
</p>
<p>
&nbsp;
</p>
    </td>
  </tr>
  <tr>
    <td width="100%">Poliisi voi antaa 18-vuotiaalle henkilölle
hänen suomalaista ajokorttiaan vastaavan kansainvälisen ajokortin. Kansainvälistä
ajokorttia täytyy hakea Autoliitosta. Hakemuksen voi täyttää Autoliiton
toimistossa tai sen <b> palvelupisteissä</b> eri puolilla Suomea. Hakemukseen 
	täytyy liittää valokuva. Samalla täytyy näyttää suomalainen ajokortti. 
	Kansainvälinen ajokortti maksaa 8 €, lisäksi tulee Autoliiton maksu 20 € / 1 
	vuoden kortti ja 30 € / 3 vuoden kortti.</td>
  </tr>
</tbody></table>
<p align="left">
<b><font size="4">Ulkomainen ajokortti</font></b></p>
<table border="0" width="600">
  <tbody><tr>
    <td width="100%">EU- tai ETA-valtion ajokortti sekä Pohjoismaiden
väliaikainen ajokortti antaa ajoluvan Suomessa. Ajokortissa lukee, mikä
ajokorttiluokka on eli mitä autoa Suomessa saa ajaa.&nbsp; Auton kuljettajan
täytyy olla 18-vuotias. Ajokortti on voimassa Suomessa asuvalla henkilöllä ja
turistilla.&nbsp;
      <p>&nbsp;</p></td>
  </tr>
  <tr>
    <td width="100%">
Geneven tai Wienin sopimusmaissa&nbsp; vakituisesti
asuvan henkilön ajokortin <b> virallinen</b> suomen- tai ruotsinkielinen <b> käännös</b>
antaa ajoluvan myös Suomessa yhdeksi vuodeksi.&nbsp;
      <p>&nbsp;</p></td>
  </tr>
  <tr>
    <td width="100%">
	<a target="_blank" href="https://www.trafi.fi/filebank/a/1453449470/9e81edb4e9dbfa719ba6ae8adc5d825b/19579-Liite_Sopimusvaltiot_seka_EU-_ja_ETA-valtiot_PaIVITETTY_220116.pdf">Geneven tai Wienin <b> sopimusmaat</b></a> (esim<b>. </b>Albania, Romania, Jugoslavia, Kanada, Slovakia,
Kreikka, Egypti, Turkki, Unkari, Venäjä, Latvia)&nbsp; <br>
&nbsp;</td>
  </tr>
  <tr>
    <td width="100%">
	<a target="_blank" href="https://fi.wikipedia.org/wiki/Euroopan_talousalue">
	EU- ja ETA-maat</a> (esimerkiksi Italia, Ranska, Ruotsi, Saksa, Tanska, 
	Iso-Britannia, Kreikka)</td>
  </tr>
</tbody></table>
<p align="left"><b><font size="4">Ajokortin vaihtaminen suomalaiseen</font></b></p>
<table border="0" width="600">
  <tbody><tr>
    <td width="100%"><u>EU- ja ETA-maiden ajokortin </u> voi vaihtaa suomalaiseen ajokorttiin ilman uutta
autokoulun tutkintoa.&nbsp;
      <p>&nbsp;</p></td>
  </tr>
  <tr>
    <td width="100%"><u>Geneven tai Wienin sopimusmaiden ajokortin</u> voi Suomessa
vakituisesti asuva henkilö vaihtaa B-luokan ajokorttiin ilman uutta ajotutkintoa.&nbsp;
B-ajokortti tarkoittaa henkilöauton ajokorttia. Suomalainen B-luokan ajokorttilupa on pitkäaikainen ajokortti.
      <p>&nbsp;</p></td>
  </tr>
  <tr>
    <td width="100%">
<p>EU- ja ETA-maiden sekä Geneven ja Wienin sopimusmaiden ajokortin vaihtaminen
suomalaiseen ajokorttiin:&nbsp;
</p><ul>
  <li>Hakemus täytyy viedä itse poliisille</li>
  <li>Hakemuksen mukana täytyy olla 2
valokuvaa (mieluummin mustavalkoiset)</li>
  <li>Hakijalla täytyy olla myös selvitys siitä, että hän on ajanut autoa Suomessa vähintään kuuden kuukauden ajan.
    Selvityksen voi itse kirjoittaa ja pyytää 2 <b>todistajan</b>
    allekirjoituksen.</li>
  <li>Hakijalla täytyy olla myös mukana ulkomainen
ajokortti.&nbsp;</li>
</ul>
      <p>&nbsp;</p></td>
  </tr>
  <tr>
    <td width="100%">
Ulkomaisen ajokortin vaihtaminen suomalaiseen ajokorttiin
maksaa 41 €.&nbsp; Hakijan täytyy antaa ulkomainen ajokortti poliisille samalla, kun
hän saa suomalaisen ajokortin. Poliisi <b> säilyttää</b> ajokortin ja antaa sen
takaisin, jos hakija muuttaa pois maasta ja haluaa ajokortin takaisin. Suomalainen ajokortti
täytyy silloin antaa takaisin poliisille.</td>
  </tr>
</tbody></table>
<p>&nbsp;</p>
<p align="left"><b><font size="4">Opetuslupa</font></b></p>
<table border="0" width="600">
  <tbody><tr>
    <td width="100%">
Poliisi voi myöntää luvan, että henkilö voi opettaa toista ihmistä
ajamaan
esimerkiksi autoa. Opetusluvan voi hakea esimerkiksi isä, jos hän
haluaa
opettaa lasta ajamaan autoa. Opettajan ja oppilaan täytyy olla samasta
perheestä. Opetusluvan voi saada enintään kuusi kuukautta ennen kuin
oppilas täyttää 18 vuotta.&nbsp;Hakijan täytyy asua vakituisesti
Suomessa.&nbsp; <p>&nbsp;</p></td>
  </tr>
  <tr>
    <td width="100%">
Opetusluvan hakijalla täytyy tietysti olla ajolupa ja vähintään kolmen vuoden
<b> ajokokemus</b>. Opetusluvan hakijan täytyy myös käydä teoriakokeessa samassa
paikassa, jossa oppilas myöhemmin <b>suorittaa ajotutkinnon</b>. Ajotutkinnon voi vastaanottaa
Ajovarma Oy.&nbsp;
      <p>&nbsp;</p></td>
  </tr>
  <tr>
    <td width="100%">
Opetusautoon täytyy myös tehdä <b>muutoksia </b>(esimerkiksi <b>lisäjarru</b>).&nbsp;
      <p>&nbsp;</p></td>
  </tr>
  <tr>
    <td width="100%">
 Opettajan ja oppilaan täytyy tehdä
hakemus yhdessä. Lupa täytyy samalla maksaa, kun hakemuksen vie
poliisilaitokselle. Hakemuksessa täytyy olla mukana:
      <p>&nbsp;</p></td>
  </tr>
  <tr>
    <td width="100%">
<p>
<u>&nbsp;Opettaja&nbsp;</u>
</p><ol>
  <li>Opetuslupahakemus (saa poliisilaitokselta)</li>
  <li>Todistus teoriakokeesta ja katsastuspaikan todistus siitä, että autossa
    on mm. lisäjarru.</li>
  <li>Ajokortti ja auton rekisteriote.</li>
  <li>Selvitys vähintään kolmen vuoden ajokokemuksesta&nbsp; (esim. kahden henkilön
allekirjoittama todistus)</li>
</ol>
      <p>&nbsp;</p></td>
  </tr>
  <tr>
    <td width="100%">
<p>
<u>Oppilas</u>&nbsp;</p>
<ol>
  <li>
 2 valokuvaa (mieluummin mustavalkoiset)&nbsp;</li>
  <li>
&nbsp;lääkärintodistus
ajokorttia varten&nbsp;<br>
  </li>
</ol>
      <p>&nbsp;</p></td>
  </tr>
  <tr>
    <td width="100%">Ajoneuvon opetuslupa maksaa 23 €</td>
  </tr>
</tbody></table>
<p align="left"><b><font size="4">Mopokortti</font></b></p>
<table border="0" width="600">
  <tbody><tr>
    <td width="100%">Mopokortti on <b> pakollinen</b> vuonna 1985 tai sen jälkeen syntyneelle
mopoilijalle, jos hänellä ei ole ajokorttia.&nbsp; Mopokortti täytyy hakea
kotipaikan poliisilta. Lupa täytyy samalla maksaa. Hakemuksen mukana täytyy
olla 2
valokuvaa, lääkärintodistus ja huoltajien lupa, jos hakija on alle 18-vuotias.
Hakijan täytyy asua vakituisesti Suomessa. Mopokortti maksaa 40 €.
      <p>&nbsp;</p></td>
  </tr>
  <tr>
    <td width="100%">
<p>
Lisätietoja mopokortista ja –tutkinnosta saa
paikallispoliisilta ja <a href="https://www.ajovarma.fi/mopokortti" target="_blank">Ajovarmasta</a><br>
<br>
Lisätietoja
<a target="_blank" href="https://www.poliisi.fi/ajokortti">ajokortista</a><a href="http://www.poliisi.fi/poliisi/home.nsf/pages/EEC2B64FCE6FA618C2256BC30042B5F6"><br>
</a><br>
Tietoa tutkinnon vastaanotosta:
<a target="_blank" href="https://www.ajovarma.fi/ajokortit-ja-lupapalvelut">Ajovarma Oy</a><a href="http://www.ajovarma.fi/fin/">
</a><br>
&nbsp;</p></td>
  </tr>
</tbody></table>
<table border="1" width="600">
  <tbody><tr>
    <td width="50%"><b><font color="#003366">Sanasto:</font></b>
      <ol>
        <li>tulla voimaan (laki, jonka mukaan täytyy tehdä jotakin)</li>
        <li>huoltaja (esimerkiksi isä tai/ja äiti, joka huolehtii lapsesta)</li>
        <li>myöntää, antaa lupa (sanoa kyllä)</li>
        <li>ajokielto (ei saa ajaa) terveys &lt;-&gt; sairaus</li>
        <li>vaatimus, ehto, edellytys</li>
        <li>lomake, kaavake</li>
        <li>lyhytaikainen (voimassa lyhyen ajan) &lt;-&gt; pitkäaikainen</li>
        <li>pysyvä, vakituinen &lt;-&gt; tilapäinen</li>
        <li>hankkia (esimerkiksi ostaa itselleen jotakin, hankkia esimerkiksi auto )</li>
        <li>palvelupiste, informaatiopiste</li>
        <li>virallinen (lakiin perustuva, sääntöjen mukainen)</li>
      </ol>
    </td>
    <td width="50%">
      <ol start="12">
        <li> käännös (paperi, jossa on tekstikäännös esimerkiksi ruotsin kielestä suomen kieleen)</li>
        <li> sopimusmaat (maat tekevät paperin, jossa he sopivat jonkin asian)</li>
        <li> todistaja, silminnäkijä (ihminen, joka voi sanoa, että jokin asia on
totta)</li>
        <li> säilyttää, pitää tallessa</li>
        <li> kokemus (tieto ja taito, joka saadaan tekemällä)</li>
        <li> ajotutkinto (loppukokeen jälkeen saa luvan ajaa autoa)</li>
        <li> muutos, muuttaminen (muuttaa jokin, esimerkiksi autoon lisäjarru)</li>
        <li> jarru (laitteisto, että auto pysähtyy)</li>
        <li> mopo, mopedi</li>
        <li> pakollinen &lt;-&gt; vapaaehtoinen</li>
      </ol>
    </td>
  </tr>
</tbody></table>
<p><font size="5"><b>Tehtävät <a target="pää" href="ajokorttiteht.htm"><img src="../yleista/kuvat/painike.gif" border="0" height="15" width="15"></a></b></font></p>
</body></html>