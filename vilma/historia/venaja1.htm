<html><head>
<meta http-equiv="Content-Type" content="text/html; charset=utf-8">
<title>Suomi osana Venäjää/kielitaso 1</title>
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<meta name="Microsoft Border" content="none, default">
</head>

<body background="../yleista/kuvat/tausta1.jpg">

<p><b><font size="5">SUOMI OSANA VENÄJÄÄ </font></b><b><font size="5">1809-1917</font></b></p>
<table border="0" width="600" cellspacing="1">
  <tbody><tr>
    <td width="19%" height="32">
      <p align="center">Klikkaa kuva isommaksi.</p></td>
    <td width="81%" height="87" colspan="5" rowspan="2">Ruotsi ja Venäjä <b>sotivat</b> paljon. Venäjä on <b>vahva</b>
      maa. Venäjä saa sodassa paljon uusia alueita. Venäjä haluaa myös
      Suomen. Venäjä aloittaa sodan, jonka nimi oli Suomen sota. Venäjä <b>voittaa
      </b>sodan. Suomesta tulee osa Venäjää vuonna 1809.
      <p>Venäjää <b>hallitsee</b> tsaari Aleksanteri I vuosina 1801-1825.
      Hänestä tulee myös Suomen <b>hallitsija.</b> Suomi saa <b>autonomian </b>eli
      itsehallinnon. Suomi saa nyt <b>päättää </b>itse monista asioistaan.
      Helsingistä tulee Suomen pääkaupunki vuonna 1812.</p>
      <p>Aleksanteri I jälkeen Venäjän ja Suomen hallitsija on Aleksanteri II.
      Elämä Suomessa on <b>pitkän aikaa</b> <b>rauhallista</b>. Suomi saa
      oman rahan, jonka nimi on markka. Suomeen tulee ensimmäinen <b>rautatie</b>
      1862.
    </p></td>
  </tr>
  <tr>
    <td width="19%" height="48">
      <p align="center"><a href="sotilaat.jpg"><img border="2" src="sotilaat_small.jpg" alt="sotilaat.jpg (115562 tavu(a))" width="100" height="180"></a></p></td>
  </tr>
  <tr>
    <td width="19%" height="105" valign="top" rowspan="2">&nbsp;Keisarillinen Suomen&nbsp;&nbsp;&nbsp;
      Jalkaväen - Rykmentti vuonna 1826</td>
    <td width="13%" height="51" valign="bottom"><a href="Aleksanteri_I.jpg"><img border="1" src="Aleksanteri_I_small.jpg" alt="Aleksanteri I.jpg (566335 tavu(a))" width="100" height="74"></a>
    </td>
    <td width="13%" height="51" valign="bottom"><a href="Aleksanteri_Kajaanissa.jpg"><img border="1" src="Aleksanteri_Kajaanissa_small.jpg" alt="Aleksanteri Kajaanissa.jpg (392330 tavu(a))" width="100" height="74"></a>
    </td>
    <td width="14%" height="51" valign="bottom"><a href="Aleks_linnanraunioissa.jpg"><img border="1" src="Aleks_linnanraunioissa_small.jpg" alt="Aleks linnanraunioissa.jpg (471514 tavu(a))" width="100" height="75"></a>
    </td>
    <td width="7%" height="51"><a href="Aleksanteri_II.jpg"><img border="1" src="Aleksanteri_II_small.jpg" alt="Aleksanteri II.jpg (54047 tavu(a))" width="100" height="130"></a>
    </td>
    <td width="34%" height="51">
    </td>
  </tr>
  <tr>
    <td width="13%" height="51">
      <p align="center">Aleksanteri I vierailulla
    </p></td>
    <td width="13%" height="51">
      <p align="center">Aleksanteri I Kajaanissa.
    </p></td>
    <td width="14%" height="51">
      <p align="center">Aleksanteri I linnan raunioissa.
    </p></td>
    <td width="15%" height="51" valign="top">
      <p align="center">Aleksanteri II
    </p></td>
    <td width="26%" height="51" valign="top">
    </td>
  </tr>
</tbody></table>
<table border="0" width="600" cellspacing="1">
  <tbody><tr>
    <td width="19%" height="22">
      <p align="center">Klikkaa kuva isommaksi</p></td>
    <td width="81%" rowspan="4" height="111">Euroopassa ihmiset tarvitsevat laivoja ja taloja. Koska
      Suomessa on paljon puuta, tulevat Suomeen ensimmäiset <b>tehtaat</b>.
      Koska tehtaat ovat kaupungissa, paljon ihmisiä lähtee maalta kaupunkiin.
      <p>Työpäivät tehtaassa ovat 12-14 tuntia. Myös lapset tekevät
      työtä. <b>Työläisten</b> asunnot ovat hyvin pieniä. Usein isot
      perheet asuvat yhdessä huoneessa. Maalla asuvat <b>talonpojat.</b> Maalla
      asuu myös paljon hyvin köyhiä ihmisiä, joilla ei ole omaa maata. He
      vuokraavat talonpojilta maata ja tekevät paljon työtä. Köyhät ihmiset
      eivät voi päättää omista asioistaan. <b>Yläluokka </b>päättää
      kaikista asioista<b>.</b></p><b>
      </b>
      <p>Alussa autonomian aika on Suomelle hyvä asia. Elias Lönnrot kerää
      Itä-Suomessa ja Karjalassa vanhoja <b>tarinoita</b> ja lauluja. Nyt ne
      ovat kirjassa, jonka nimi on Kalevala.<br>
    </p></td>
  </tr>
  <tr>
    <td width="19%" height="21">
      <p align="center"><a href="metsuri.jpg"><img border="1" src="metsuri_small.jpg" alt="metsuri.jpg (295723 tavu(a))" width="100" height="83"></a></p></td>
  </tr>
  <tr>
    <td width="19%" height="28">
      <p align="center">Talonpoika työssä.</p>
    </td>
  </tr>
  <tr>
    <td width="19%" height="28"></td>
  </tr>
</tbody></table>
<table border="0" width="600" cellspacing="1">
  <tbody><tr>
    <td width="19%">
      <p align="center">Klikkaa kuva isommaksi</p></td>
    <td width="81%" rowspan="3">J.V. Snellman on opettaja ja lehtimies. Hän sanoo, että
      myös tavallisten suomalaisten täytyy käydä koulua. Yläluokka puhuu
      ruotsia, mutta tavalliset suomalaiset puhuvat suomea. Venäjän tsaari
      Aleksanteri II päättää vuonna 1863, että suomen kielestä täytyy
      tulla Suomen virallinen kieli. Suomen viralliset kielet ovat nyt ruotsi ja
      suomi. Suomi saa ensimmäiset suomenkieliset koulut ja suomenkielisen
      sanomalehden.<br>
    </td>
  </tr>
  <tr>
    <td width="19%">
      <p align="center"><a href="kartano.jpg"><img border="1" src="kartano_small.jpg" alt="kartano.jpg (1050447 tavu(a))" width="100" height="73"></a></p></td>
  </tr>
  <tr>
    <td width="19%">
      <p align="center">&nbsp;Kartano Orimattilassa</p>
    </td>
  </tr>
</tbody></table>
<table border="0" width="600" cellspacing="1">
  <tbody><tr>
    <td width="19%" valign="bottom" height="111">
      <p align="center">Klikkaa kuva isommaksi</p></td>
    <td width="81%" rowspan="3" height="341">1800-luvun lopulla Venäjän alueella asuu noin sata kansaa.
      Venäjän tsaari Nikolai II haluaa, että kansat oppivat venäjän kielen
      ja venäläisen kulttuurin. Venäjä pelkää myös uusia sotia. Suomessa
      alkaa vaikea aika. Suomalaiset eivät saa päättää omista asioistaan.
      Suomalaiset alkavat <b>toivoa</b>, että Suomesta tulee <b>itsenäinen
      </b>maa.
      <p>Venäjän tsaari päättää, että Suomi saa oman <b>eduskunnan</b>.
      Suomen ensimmäiset <b>vaalit </b>ovat<b> </b>1906. Suomalaiset naiset
      saavat ensimmäisinä Euroopassa <b>äänestää</b> vaaleissa.</p>
      <p>Ensimmäinen maailmansota (1914-1918) alkaa. Suomesta lähtee nuoria
      miehiä Saksaan 1915. He saavat Saksassa <b>sotilaskoulutuksen</b>. Nämä
      miehet ovat <b>jääkäreitä.</b> He haluavat Suomeen oman armeijan.</p>
      <p>Kaikki suomalaiset haluavat itsenäisyyttä. Köyhien ihmisten elämä
      on hyvin vaikeaa. He ovat hyvin vihaisia. Yläluokka pelkää heitä.
      Suomeen syntyy kaksi ryhmää: punaiset ja valkoiset.
      </p><p>Sivun kuvat:<br>
      Helsingin yliopiston kirjasto
    </p></td>
  </tr>
  <tr>
    <td width="19%" valign="middle" height="49">
      <p align="center"><a href="maantie.jpg"><img border="1" src="maantie_small.jpg" alt="maantie.jpg (243940 tavu(a))" width="100" height="76"></a></p></td>
  </tr>
  <tr>
    <td width="19%" valign="top" height="48">
      <p align="center">Maantie 1800-luvulla.</p></td>
  </tr>
</tbody></table>
<table border="1" width="600" cellspacing="1">
  <tbody><tr>
    <td width="50%"><b>Sanasto:</b>
      <ol>
        <li>sotia, olla sodassa, käydä sotaa</li>
        <li>vahva, voimakas &lt;-&gt; heikko</li>
        <li>voittaa &lt;-&gt; hävitä</li>
        <li>hallita, olla vallassa</li>
        <li>hallitsija (ihminen, joka hallitsee; ihminen, jolla on valta)</li>
        <li>autonomia, itsehallinto (saa itse päättää asioista)</li>
        <li>päättää, tehdä päätös</li>
        <li>pitkän aikaa, kauan</li>
        <li>rauhallinen, levollinen (ei ole sotaa) &lt;-&gt; rauhaton</li>
        <li>rautatie ( tie, jossa junat ajavat)</li>
        <li>tehdas (iso rakennus, jossa ihmiset ovat työssä)</li>
        <li>työläinen (joka on työssä esimerkiksi tehtaassa)</li>
      </ol>
    </td>
    <td width="50%">
      <ol start="13">
        <li>talonpoika (maanviljelijä, jolla oli omaa maata)</li>
        <li>yläluokka (ihmiset, joilla on valtaa; porvarit ja talonpojat)</li>
        <li>tarina, kertomus</li>
        <li>toivoa, haluta</li>
        <li>itsenäinen maa (vapaa maa)</li>
        <li>eduskunta (200 ihmistä, jotka kansa valitsee ja jotka päättävät
          asioista)</li>
        <li>vaalit (tapahtuma, kun ihmiset päättävät, ketkä menevät
          eduskuntaan)</li>
        <li>äänestää, antaa ääni vaaleissa (kirjoittaa paperiin, kenet
          haluaa eduskuntaan)</li>
        <li>sotilaskoulutus (koulutus armeijassa)</li>
        <li>jääkäri (mies, joka saa Saksassa sotilaskoulutuksen)</li>
        <li>vihainen, suuttunut (aggressiivinen)</li>
      </ol>
    </td>
  </tr>
</tbody></table>
<p><b><font size="5">Tehtävät <a href="venajateht1.htm" target="_self"> <img border="0" src="../yleista/kuvat/painike.gif" width="15" height="15"></a></font></b></p>
<p>&nbsp;</p>




</body></html>