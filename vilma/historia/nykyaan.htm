<!DOCTYPE html><html><head>



<meta http-equiv="Content-Type" content="text/html; charset=utf-8"><title>Suomi jatkosodan jälkeen/kielitaso 2</title>

<meta name="GENERATOR" content="Microsoft FrontPage 12.0">
<meta name="ProgId" content="FrontPage.Editor.Document">
<base target="_blank">
<meta name="Microsoft Border" content="none, default"></head><body background="../yleista/kuvat/tausta2.jpg">

<p><b><font size="5">SUOMI JATKOSODAN JÄLKEEN</font></b></p>
<table border="0" cellspacing="1" width="600">
  <tbody><tr>
    <td valign="bottom" width="19%"><img src="nykyaa1.jpg" border="0" height="123" width="231"></td>
    <td rowspan="2" width="81%">Sodan jälkeen elämä oli <b>alussa</b> vaikeaa. Sodassa <b>kuoli</b>
      noin 90 000 miestä. Sodan jälkeen Suomessa oli paljon <b>leskiä</b> ja <b>orpoja</b>.
      Moni kylä ja kaupunki täytyi rakentaa <b>uudelleen</b>. Suomen täytyi
      myös maksaa Neuvostoliitolle suuret <b>sotakorvaukset.</b> Suomen täytyi
      myös <b>järjestää </b>asunto ja työpaikka 430 000 ihmiselle, jotka
      tulivat Suomeen Sallan, Karjalan ja Petsamon alueilta sodan aikana.
      <p>Suomi maksoi sotakorvaukset. Suomalaiset lähettivät Neuvostoliittoon
      laivoja, koneita, puuta jne. Suomeen tuli paljon uusia tehtaita. Suuri osa
      ihmisistä muutti maalta kaupunkiin. Ihmisten <b>elintaso </b>nousi
      <b>vähitellen. </b>1960-luvulla teollisuutta oli enemmän kuin
      maataloutta.<br>
    </p></td>
  </tr>
  <tr>
    <td width="19%">
      <p align="center">Fiskarssin tehdas</p></td>
  </tr>
</tbody></table>
<table border="0" cellspacing="1" width="600">
  <tbody><tr>
    <td width="19%">
      <p align="center"><img src="voitto1.gif" border="0" height="205" width="131"></p></td>
    <td rowspan="2" width="81%">Suomalaiset halusivat, että maat voivat elää
      rauhassa ilman sotaa. Suomelle oli hyvin tärkeää, että
      Neuvostoliittoon on hyvät <b>suhteet.</b>
      <p>Suomen presidentiksi tuli Juho Kustaa Paasikivi (1946-1956). Paasikiven
      aikana Suomi ja Neuvostoliitto <b>allekirjoittivat </b>YYA-<b>sopimuksen</b>.
      Se tarkoittaa ystävyys-, <b>yhteistyö </b>ja <b>avunantosopimusta.</b>
      Suomesta ja Neuvostoliitosta tuli hyvät naapurit.</p>
      <p>Suomella oli hyvät suhteet myös muihin <b>Pohjoismaihin</b>. Monet
      suomalaiset muuttivat Ruotsiin, koska siellä oli työtä ja hyvä palkka.</p>
      <p>Suomessa oli olympialaiset vuonna 1952. Suomeen tuli paljon ihmisiä
      ulkomailta. Paavo Nurmi oli <b>kuuluisa </b>suomalainen urheilija.<br>
    </p></td>
  </tr>
  <tr>
    <td width="19%">
      <p align="center">Paavo Nurmi</p></td>
  </tr>
</tbody></table>
<table border="0" cellspacing="1" width="600">
  <tbody><tr>
    <td valign="bottom" width="19%">
      <p align="center"><img src="Kekkonen.gif" border="0" height="155" width="119"></p>
    </td>
    <td width="81%">Urho Kekkonen (1956-1981) oli vahva presidentti. Suomi
      halusi olla <b>puolueeton</b> maa, joka elää rauhassa naapurimaiden
      kanssa. Kekkonen halusi, että eri maiden johtajat <b>keskustelevat</b>
      rauhassa ongelmista ilman sotaa. Hän järjesti suuren <b>kokouksen </b>vuonna
      1975. Sen nimi oli ETYK. Kokoukseen tulivat kaikki Euroopan maat,
      Yhdysvallat ja Kanada. Kokouksen jälkeen eri maiden suhteet <b>paranivat.</b>
      <p>Suomessa <b>teollisuus kasvoi</b> ja ihmisillä oli enemmän rahaa ja
      tavaraa kuin aikaisemmin. 1970-luvulla ihmisillä oli kotona pakastin ja
      kahvinkeitin. 1980-luvulla luvulla ihmisillä oli stereot ja
      mikroaaltouuni. 1990-luvulla ihmisillä oli matkapuhelin ja tietokone.<br>
    </p></td>
  </tr>
</tbody></table>
<table border="0" cellspacing="1" width="600">
  <tbody><tr>
    <td height="32" valign="top" width="19%">Presidentti Urho kekkonen</td>
    <td rowspan="4" height="213" width="81%">Suomesta tuli <b>hyvinvointivaltio</b>. Suomen valtio maksaa
      sosiaaliturvaa, jos ihminen on esimerkiksi sairas, työtön tai liian
      vanha työhön. Suurin osa suomalaisista on työssä <b>palveluammatissa</b>.
      Maataloutta on <b>nykyisin</b> Suomessa hyvin vähän. 1990-luvulla
      Suomeen tuli <b>talouslama</b>, jonka aikana <b>työttömyys </b>lisääntyi.
      Työttömyys on tällä hetkellä vaikea ongelma Suomessa.
      <p>Suomalaisilla on hyvä peruskoulutus. Koulutus lisääntyy koko ajan,
      koska Suomeen tulee uusia ammatteja ja työelämä muuttuu nopeasti. Suomi
      on myös <b>korkean</b> teknologian maa.</p>
      <p>Vuonna 1995 Suomi <b>liittyi </b>Euroopan Unioniin. EU:n tarkoitus on <b>kehittää</b>
      eurooppalaista kulttuuria, taloutta ja yhteistyötä. Suomeen tuli 1.1.2002 
		uusi raha, euro. Euro on EU-maiden yhteinen raha. </p>
      <p>Suomalaiset valitsivat vuonna 2000 presidentiksi Tarja Halosen. Tarja
      Halonen on Suomen 11. presidentti. Hän on Suomen ensimmäinen
      naispresidentti.</p>
      <p>Vuonna 2013 presidentiksi valittiin Sauli Niinistö.</p>
      <blockquote>
		<p>Lisätietoa: </p>
		<p>
		<a target="_blank" href="https://fi.wikipedia.org/wiki/Euroopan_unioni">Euroopan unionista</a><br>
		<br>
		<a target="_blank" href="http://www.tpk.fi/Public/default.aspx?nodeid=44829">Suomen presidentit</a><br>
		<br>
		<a target="_blank" href="http://materiaalit.internetix.fi/fi/opintojaksot/9historia/euroopankulttuurihistoria/teollisuuden_ja_kulttuurin">Kulutusyhteiskunnan läpimurto</a><br>&nbsp;</p>
	</blockquote>
	</td>
  </tr>
  <tr>
    <td height="49" valign="bottom" width="19%">
      <p align="center"><font color="#800000" face="Arial" size="4"><img src="Halonen.jpg" height="155" width="119"></font></p></td>
  </tr>
  <tr>
    <td height="62" valign="top" width="19%">
      <p align="center">Tasavallan Presidentti Tarja Halonen</p></td>
  </tr>
  <tr>
    <td height="62" valign="top" width="19%">
      Presidenttien kuvat:<br>
      Tasavallan presidentin kanslia</td>
  </tr>
</tbody></table>
<table border="1" cellspacing="1" width="600">
  <tbody><tr>
    <td width="50%"><b>Sanasto:</b>
      <ol>
        <li>leski (kun esimerkiksi vaimo kuolee, mies on leski)</li>
        <li>orpo (lapsi, jonka vanhemmat ovat kuolleet)</li>
        <li>uudestaan, uudelleen, taas</li>
        <li>sotakorvaus (raha, jonka esimerkiksi Suomi maksoi Neuvostoliitolle
          sodan jälkeen)</li>
        <li>järjestää, organisoida</li>
        <li>elintaso (mittari, kun puhutaan elämälle tärkeistä asioista,
          joita on esim. ruoka, asunto, vaatteet)</li>
        <li>vähitellen, pikku hiljaa</li>
        <li>suhde (hyvät suhteet, hyvät välit)</li>
        <li>allekirjoittaa, signeerata</li>
        <li>sopimus (paperi, jossa on päätös)</li>
        <li>yhteistyö (tehdä yhdessä)</li>
        <li>avunantosopimus (päätös, että Suomi ja Neuvostoliitto auttavat
          toisiaan)</li>
        <li>Pohjoismaat (Ruotsi, Norja, Tanska, Islanti ja Suomi)</li>
        <li>kuuluisa, tunnettu &lt;-&gt; tuntematon</li>
      </ol>
    </td>
    <td width="50%">
      <ol start="15">
        <li>puolueeton (neutraali; ei ole kenenkään puolella) &lt;-&gt;
          puolueellinen</li>
        <li>keskustella, puhua, jutella</li>
        <li>kokous, tapaaminen</li>
        <li>parantua (parata), tulla paremmaksi</li>
        <li>teollisuus (esimerkiksi tehdastavarat; vaateteollisuus,
          metalliteollisuus jne.)</li>
        <li>kasvaa, lisääntyä (tulla enemmän)</li>
        <li>hyvinvointivaltio (maa, jossa kaikilla on perusasiat hyvin, kuten on
          ruokaa, asunto, terveydenhuolto ja sosiaaliturva jne.)</li>
        <li>palveluammatti (ammatti, jossa täytyy palvella toisia ihmisiä;
          kauppa, hotelli- ja ravintola-ala jne.)</li>
        <li>nykyisin, nykyään, tänä päivänä</li>
        <li>talouslama (ekonomia eli raha-asiat menevät huonosti)</li>
        <li>työttömyys (ei ole työtä)</li>
        <li>korkea &lt;-&gt; matala</li>
        <li>liittyä (mennä mukaan johonkin)</li>
        <li>kehittää, viedä eteenpäin, parantaa</li>
      </ol>
    </td>
  </tr>
</tbody></table>
<p><b><font size="5">Tehtävät <a href="nykyaanteht.htm" target="pää"> <img src="../yleista/kuvat/painike.gif" border="0" height="15" width="15"></a></font></b></p>

</body></html>