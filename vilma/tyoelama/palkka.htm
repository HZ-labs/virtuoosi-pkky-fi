<!DOCTYPE html><html><head>



<meta http-equiv="Content-Type" content="text/html; charset=utf-8">
<meta name="GENERATOR" content="Microsoft FrontPage 6.0">
<meta name="ProgId" content="FrontPage.Editor.Document"><title></title>

<base target="_blank"></head><body stylesrc="../yleista/elinkein.htm" background="../yleista/kuvat/tausta2.jpg">
<p><b><font size="5">PALKKA JA VEROTUS</font></b></p>
<table border="0" cellspacing="1" width="100%">
  <tbody><tr>
    <td width="20%"><img src="auto.gif" border="0" height="121" width="169"></td>
    <td width="80%">Palkka on raha, jonka saa työstä. Palkka ei aina ole vain
      rahaa. Osa palkasta voi olla esimerkiksi <b>edullinen </b>asunto tai auto.
      <p>Työnantaja maksaa palkan <b>työehtosopimuksen</b> mukaan.
      Työehtosopimuksessa <b>työnantajaliitot</b> ja <b>ammattiliitot sopivat</b>
      <b>vähimmäispalkat</b>. Työnantaja ei voi maksaa palkkaa <b>vähemmän</b>
      kuin vähimmäispalkka työehtosopimuksessa on. Työnantaja voi maksaa <b>enemmän
      </b>palkkaa, jos haluaa.<br>
    </p></td>
  </tr>
</tbody></table>
<table border="0" cellspacing="1" width="100%">
  <tbody><tr>
    <td width="20%"><img src="ope.gif" border="0" height="138" width="167"></td>
    <td rowspan="2" width="80%">Palkka voi olla:
      <ul>
        <li>Tunti- tai kuukausipalkka. Esimerkiksi opettaja voi saada
          tuntipalkkaa.</li>
      </ul>
      <ul>
        <li>Työpalkka, esimerkiksi <b>urakkapalkka</b>, jossa palkan saa, kun
          tekee työn. Esimerkiksi rakennusmies voi saada urakkapalkkaa.</li>
        <b>
        </b><li><b>Tulospalkka (provisio).</b> Esimerkiksi myyntiedustaja voi saada
        tulospalkkaa. Kun hän myy tavaran, hän saa palkkaa tietyn prosentin
        mukaan. Jos hän myy paljon tavaraa, hän saa enemmän palkkaa. Jos hän
        myy vähän tavaraa, hän saa vähemmän palkkaa.</li>
      </ul>
    </td>
  </tr>
  <tr>
    <td width="20%">
      <p align="center"><img src="urakka.gif" border="0" height="130" width="87"></p></td>
  </tr>
</tbody></table>
<table border="0" cellspacing="1" width="100%">
  <tbody><tr>
    <td width="20%"><img src="sairas3.gif" border="0" height="63" width="164"></td>
    <td width="80%">Työnantaja maksaa myös palkan <b>vuosiloman</b> ja
      sairasloman ajalta.
      <p>Palkkapäivä on tavallisesti kerran tai kaksi kertaa kuukaudessa.
      Palkkapäivät ovat <b>yleensä</b> 15. päivä tai kuukauden viimeinen
      päivä. Työnantaja maksaa palkan pankkitilille.</p></td>
  </tr>
</tbody></table>
<p align="center"><img src="../yleista/kuvat/viiva.gif" border="0" height="22" width="443"></p>
<p><b><font size="4">VEROTUS</font></b></p>
<table border="0" cellspacing="1" width="100%">
  <tbody><tr>
    <td width="19%"><img src="koulu1.gif" border="0" height="120" width="165"></td>
    <td width="81%"><b></b>Kun saat palkkaa, maksat veroa valtiolle ja kunnalle.
      <font color="#000000">Valtio ja kunta maksavat veroilla erilaisia
      palveluja ja sosiaaliturvaa, esimerkiksi sairaanhoidon, <b>eläkkeet</b>,
      koulut</font><font color="#ff0000">.</font> Kun menet työhön, sinun
      täytyy antaa työnantajalle <b>verokortti</b>. Jos sinulla ei ole sitä,
      saat sen verotoimistosta. Työnantaja ottaa veron palkasta ja maksaa sen
      kunnalle ja valtiolle. Palkasta menee vero verokortin veroprosentin
      mukaan. Jos haluat, että verotoimisto laskee veroprosentin <b>uudestaan</b>,
      voit mennä verotoimistoon ja kysyä asiaa. Verotoimisto voi myös muuttaa
      veroprosenttia.
      <p>Kun menet työhön, työnantaja kertoo sinulle, mikä on sinun
      palkkasi. Se on <b>bruttopalkka.</b> Bruttopalkasta menee verot. Palkka,
      jonka sinä saat tämän jälkeen on <b>nettopalkka</b>. Brutto- ja
      nettopalkan ero on suuri.<br>
    </p></td>
  </tr>
</tbody></table>
<table border="0" cellspacing="1" width="100%">
  <tbody><tr>
    <td width="19%"><br>
</td>
    <td width="81%"><b><u>Erilaiset verot:</u></b></td>
  </tr>
</tbody></table>
<table border="0" cellspacing="1" width="100%">
  <tbody><tr>
    <td width="19%"><img src="elake.gif" border="0" height="150" width="155"></td>
    <td rowspan="5" width="81%"><b>
      </b><ul>
<b>        </b><li><b>Valtion tulovero<br>
        </b><br>
        Valtio ottaa veroa palkan mukaan. Se tarkoittaa, että verot ovat
        isommat, jos saat ison palkan. Vero nousee, jos palkka nousee.<br>
      </li>
        <b>
        </b><li><b>Kunnan tulovero</b></li>
      </ul>
      <blockquote>
        <p>Kunnalla on oma veroprosentti. Eri kunnissa on erilainen
        veroprosentti. Vuonna 2009 kuntien veroprosentti on keskimäärin 18,5 prosenttia.</p>
      </blockquote>
      <ul>
        <b>
        </b><li><b>Kirkollisvero</b></li>
<b>        </b>
      </ul>
      <blockquote>
        <p>Kirkollisveroa maksavat ihmiset, jotka <b>kuuluvat</b>
        evankelisluterilaiseen tai ortodoksiseen seurakuntaan.
        Kirkollisveroprosentti on vuonna 2009 keskimäärin 1,33 prosenttia.<br>
        <br>
        <u>
		<a target="_blank" href="https://www.vero.fi/fi-FI/Syventavat_veroohjeet/Verohallinnon_paatokset/Kuntien_ja_seurakuntien_tuloveroprosenti"><font color="#0000ff">Luettelo
        kuntien tuloveroprosenteista ja kirkollisveroäyrien hinnoista vuonna
        2009</font></a></u></p>
      </blockquote>
      <ul>
        <b>
        </b><li><b>Sairausvakuutusmaksu</b></li>
<b>        </b>
      </ul>
      <blockquote>
        <p>Sairausvakuutusmaksu on 1,45 prosenttia palkasta.
        Sairausvakuutusmaksun saa <b>KELA</b> eli Kansaneläkelaitos. Raha menee
        sairaanhoitoa varten.</p>
      </blockquote>
      <ul>
        <b>
        </b><li><b>Työeläkemaksu ja</b> t<b>yöttömyysvakuutusmaksu</b></li>
      </ul>
      <blockquote>
        <p>Työntekijä maksaa palkasta myös työeläkemaksua ja
        työttömyysvakuutusmaksua palkan mukaan. Työeläkemaksu menee
        eläkettä varten. Jos maksat paljon työeläkemaksua, sinulla on
        vanhana isompi eläke. Työttömyysvakuutusmaksua sinä maksat
        työttömille.</p>
      </blockquote>
      <p>Joka vuosi jokaisen täyttää veroilmoituksen tai katsoo, että
      verotoimiston <b>veroehdotus</b> on oikein. Jos maksat <b>liikaa </b>veroa,
      saat seuraavana vuonna <b>veronpalautusta</b> eli saat rahaa takaisin. Jos
      maksat liian vähän veroa, saat <b>jälkiveroa</b> eli mätkyt. Se
      tarkoittaa, että sinun täytyy maksaa lisää rahaa valtiolle.</p>
      <p>Laske oma veroprosenttisi:<span style="text-decoration: underline;"><br>
      </span></p>
      <p><a href="http://prosentti.vero.fi/VPL2017/Sivut/Aloitus.aspx?kieli=fi-FI" target="_blank">http://prosentti.vero.fi/VPL2017/Sivut/Aloitus.aspx?kieli=fi-FI</a><br>
      <span style="text-decoration: underline;"></span></p>
</td>
  </tr>
  <tr>
    <td width="19%"><img src="paloauto.gif" border="0" height="50" width="164"></td>
  </tr>
  <tr>
    <td width="19%"><img src="pappi.gif" border="0" height="154" width="141"></td>
  </tr>
  <tr>
    <td width="19%"><img src="sairas.gif" border="0" height="132" width="154"></td>
  </tr>
  <tr>
    <td width="19%"><img src="veroilmoitus1.gif" border="0" height="124" width="166"></td>
  </tr>
</tbody></table>
<p align="center"><img src="../yleista/kuvat/viiva.gif" border="0" height="22" width="443"></p>
<p><b><u><font size="4">Pääomatulot</font></u></b></p>
<table border="0" cellspacing="1" width="100%">
  <tbody><tr>
    <td width="18%">
      <p align="center"><img src="talo1.gif" border="0" height="134" width="93"></p></td>
    <td width="82%">Jos sinulla on <b>omaisuutta</b>, josta sinä saat rahaa, se
      on pääomatuloa. Sinulla voi olla esimerkiksi asunto, jonka sinä <b>vuokraat</b>
      toiselle ihmiselle. <b>Vuokra</b> on pääomatuloa sinulle. Jos sinä myyt
      asunnon pois, sinä saat rahaa. Raha on pääomatuloa. Pääomatulosta
      sinä maksat myös veroa.</td>
  </tr>
</tbody></table>
<p align="center"><img src="../yleista/kuvat/viiva.gif" border="0" height="22" width="443"></p>
<p><b><u><font size="4">Arvonlisävero</font></u></b></p>
<table border="0" cellspacing="1" width="100%">
  <tbody><tr>
    <td width="18%"><img src="parturi.gif" border="0" height="148" width="156"></td>
    <td width="82%">Arvonlisäveroa sinä maksat, kun ostat palveluja. Kun sinä
      menet esimerkiksi <b>parturiin</b>, parturi ottaa sinulta maksun, jossa on
      arvonlisävero. Parturi maksaa veron valtiolle. Arvonlisävero on yleensä
      24 %.
      <p>Verohallitus:<br>
      <a href="https://www.vero.fi/fi-FI" target="_blank">https://www.vero.fi/fi-FI</a><br>
</p>
      <p>&nbsp;</p></td>
  </tr>
</tbody></table>
<table border="1" width="100%">
  <tbody><tr>
    <td width="50%"><b>Sanasto:</b>
      <ol>
        <li>palkka, ansio (raha työstä)</li>
        <li>edullinen, halpa &lt;-&gt; kallis</li>
        <li>työehtosopimus (sopimus, jossa työnantajaliitot ja
          ammattijärjestöt sopivat eri ammattialojen palkat, työajat jne.)</li>
        <li>työnantajaliitto (työnantajan organisaatio)</li>
        <li>ammattiliitto (työntekijän organisaatio)</li>
        <li>sopia, tehdä sopimus</li>
        <li>vähimmäispalkka, minimipalkka</li>
        <li>vähemmän &lt;-&gt; enemmän</li>
        <li>urakkapalkka, työpalkka (kun työntekijä tekee työn loppuun, saa
          palkan)</li>
        <li>tulospalkka, provisiopalkka (työntekijä saa palkan tietyn
          prosentin mukaan)</li>
        <li>vuosiloma (vapaa, jonka työntekijä saa; esimerkiksi kesäloma)</li>
        <li>yleensä, tavallisesti, normaalisti</li>
        <li>verotus (valtiolle maksettava raha)</li>
        <li>eläke (raha ihmiselle, joka ei voi tehdä työtä; esimerkiksi
          vanha tai sairas ihminen)</li>
        <li>verokortti (paperi, jossa lukee veroprosentti)</li>
        <li>uudestaan, toisen kerran</li>
        <li>bruttopalkka (palkka ilman veroa)</li>
      </ol>
    </td>
    <td width="50%">
      <ol start="18">
        <li>nettopalkka (palkka, kun otetaan vero)</li>
        <li>valtion tulovero (vero, jonka valtio ottaa ihmisten tuloista)</li>
        <li>tulo (raha, jonka sinä saat, esimerkiksi sosiaaliturva tai palkka)</li>
        <li>kunnan tulovero (raha, jonka kunta ottaa ihmisten tuloista)</li>
        <li>kirkollisvero (luterilaisen tai ortodoksisen kirkon vero ihmisten
          tuloista)</li>
        <li>kuulua, olla jäsen (olla mukana)</li>
        <li>sairasvakuutusmaksu (raha sairaanhoitopalveluja varten)</li>
        <li>KELA, Kansaneläkelaitos</li>
        <li>työttömyysvakuutusmaksu (raha työttömyysturvaa varten; raha,
          jonka työtön saa)</li>
        <li>työeläkemaksu (raha eläkettä varten)</li>
        <li>eläke (raha, jonka esimerkiksi vanha ihminen saa)</li>
        <li>veroehdotus (verotoimisto tekee verotusta varten suunnitelman)</li>
        <li>liikaa, liian paljon</li>
        <li>veronpalautus (saat takaisin rahaa, kun maksat liikaa veroa)</li>
        <li>jälkivero, mätkyt (maksat valtiolle lisää veroa)</li>
        <li>pääoma (raha, jonka saat omaisuudesta)</li>
        <li>omaisuus, varallisuus (esimerkiksi oma asunto)</li>
        <li>vuokrata (antaa asunto vuokralle; ottaa vuokraa asunnosta)</li>
        <li>vuokra (raha, jonka asukas maksaa asunnosta)</li>
        <li>arvonlisävero (vero palvelusta)</li>
        <li>parturi (ihminen, joka leikkaa hiukset)</li>
      </ol>
    </td>
  </tr>
</tbody></table>
<p><b><font size="5">Tehtävät <a href="palkkateh.htm" target="_self"><img src="../yleista/kuvat/painike.gif" border="0" height="15" width="15"></a></font></b></p>
</body></html>