<!DOCTYPE html><html><head>



<meta http-equiv="Content-Type" content="text/html; charset=utf-8">
<meta name="GENERATOR" content="Microsoft FrontPage 12.0">
<meta name="ProgId" content="FrontPage.Editor.Document"><title>Vilma/maahanmuuttajakoulutus/kielitaso 1</title>

<base target="_blank"></head><body background="../yleista/kuvat/tausta1.jpg">
<p><b><font size="5">MAAHANMUUTTAJAKOULUTUS</font></b></p>
<table border="0" cellspacing="1" width="600">
  <tbody><tr>
    <td width="19%"><img src="kuvat3/Marina.jpg" border="0" height="208" width="187"></td>
    <td width="81%">
<p>Jos Suomessa haluaa tehdä työtä tai mennä <b>ammatilliseen koulutukseen</b>,
täytyy osata suomen kieltä. Kun maahanmuuttaja tulee Suomeen, hänen täytyy
ensimmäisenä mennä suomen kielen koulutukseen. Lisäksi on tärkeää
tietää,
mikä maahanmuuttajan ammatti oli lähtömaassa ja mitä työtä hän siellä
teki. Tämän jälkeen täytyy katsoa, onko työ <b>samanlaista</b> täällä
Suomessa. Usein työ on erilaista ja maahanmuuttaja tarvitsee lisäkoulutusta
Suomessa.</p>
<p>Työvoimatoimisto <b>järjestää </b>suomen kielen koulutusta
maahanmuuttajille aikuiskoulutuskeskuksessa, kansanopistossa, yliopistossa jne.
Jos työvoimatoimisto järjestää koulutuksen, niin opiskelija saa aina <b>päivärahaa
</b>ja koulutus on opiskelijalle <b>ilmainen</b>. Jotkut koulut järjestävät
suomen kielen opetusta illalla. Silloin se tavallisesti maksaa. Kansanopistossa
on usein suomen kielen opetusta, joka ei maksa paljon.</p>
    </td>
  </tr>
</tbody></table>
<table border="0" cellpadding="0" cellspacing="1" width="600">
  <tbody><tr>
    <td width="100%">Joskus työvoimatoimisto järjestää maahanmuuttajille omaa ammatillista
koulutusta tai siihen valmistavaa koulutusta, mutta sitä on vähän. Sen vuoksi maahanmuuttajien täytyy oppia
hyvin suomen kieltä, että he voivat opiskella ammatillisessa koulutuksessa
suomalaisten kanssa.
      <p>&nbsp;</p></td>
  </tr>
</tbody></table>
<table border="0" cellpadding="0" cellspacing="1" width="600">
  <tbody><tr>
    <td width="100%">
<p>Ammatillinen koulutus voi olla <b>omaehtoista</b>. Omaehtoinen koulutus ei
ole <b>työvoimakoulutusta</b>. Jos opetus on päivällä opiskelija ei saa
päivärahaa. Opiskelija voi hakea <b>opintotukea </b>ja <b>opintolainaa</b>.
Jos koulutus on alle 25 tuntia viikossa ja sitä on illalla, niin silloin opiskelija
saa päivärahaa.</p>
      <p>&nbsp;</p></td>
  </tr>
</tbody></table>
<table border="0" cellpadding="0" cellspacing="1" width="600">
  <tbody><tr>
    <td width="100%">Jos maahanmuuttajilla on ammatillinen koulutus tai pitkä työkokemus
lähtömaassa, hän voi mennä <b>ammattitutkintoon</b> <b>valmistavaan</b> <b>koulutukseen</b>
Suomessa. Koulutus voi olla lyhyt. Sen jälkeen oppilaitos järjestää <b>näyttökokeen
</b>oikeassa työpaikassa. Opiskelija voi <b>näyttää</b>, että hän osaa
ammatin. <b>Työnantaja, työntekijä</b> ja ammattiopettaja ovat mukana
näytössä ja katsovat, osaako opiskelija ammatin. Jos näyttö on hyvä,
opiskelija saa ammattitutkinnosta <b>todistuksen.
</b>
      <p>&nbsp;</p></td>
  </tr>
</tbody></table>
<table border="0" cellpadding="0" cellspacing="1" width="600">
  <tbody><tr>
    <td width="100%">Jos maahanmuuttajalla on yliopistotutkinto ja hän haluaa jatkaa opiskelua
Suomen yliopistossa tai hän haluaa mennä oman <b>alan</b> työhön, hänen
täytyy ensin saada <b>rinnastamispäätös</b>. Se on paperi, jossa lukee,
että tutkinto on sama Suomessa. <b>Opetushallitus</b> voi antaa
rinnastamispäätöksen. Päätös maksaa n. 170€.
      <p>&nbsp;</p></td>
  </tr>
</tbody></table>
<table border="0" cellpadding="0" cellspacing="1" width="600">
  <tbody><tr>
    <td width="100%">Joskus yliopistot ja työnantajat haluavat, että maahanmuuttajalla on suomen
kielen tutkinto ennen kuin he ottavat hänet oppilaaksi tai työhön. Yleisiä
kielitutkinnon testejä on kaksi kertaa vuodessa. Testejä järjestävät monet <b>aikuisoppilaitokset</b>.
Yleisessä kielitutkinnossa on kolme eri tasoa: perustaso, keskitaso ja ylin
taso. Kielitestissä opiskelija on yhden päivän. Kielitestissä täytyy suomen
kielellä puhua, kirjoittaa, kuunnella ja lukea. Kielitutkintoja on myös
englannin, venäjän, ruotsin, espanjan, italian, ranskan ja saksan kielessä.
Tutkinnot maksavat <b>jonkin verran</b>.
      <p>&nbsp;</p></td>
  </tr>
</tbody></table>
<table style="width: 658px; height: 301px;" border="0" cellspacing="1">
  <tbody><tr>
    <td width="46%"><img src="kuvat3/kahvi_tilaisuus.jpg" border="0" height="100" width="216"><br>
      Suomen kielen jatkokurssin kahvitilaisuus.</td>
    <td width="54%">
<p>Tietoa:<br>
<a target="_blank" href="http://www.oph.fi/koulutus_ja_tutkinnot/kielitutkinnot/yleiset_kielitutkinnot">yleisistä kielitutkinnoista</a> (OPH).<br>
<br>
<a target="_blank" href="https://www.jyu.fi/hum/laitokset/solki/yki/yleista">YKI - yleiset 
kielitutkinnot</a> (Jyväskylän yliopisto SOLKI)</p>
<p>Tietoa maahanmuuttajien koulutuksesta:<br>
<a target="_blank" href="http://www.edu.fi/ammattikoulutus/maahanmuuttajien_koulutus">
http://www.edu.fi/ammattikoulutus/maahanmuuttajien_koulutus</a></p>

<p>Ulkomailla suoritettujen tutkintojen tunnustaminen:<br>&nbsp;
<font color="#0000ff"></font><a href="http://www.oph.fi/koulutus_ja_tutkinnot/tutkintojen_tunnustaminen" target="_blank">http://www.oph.fi/koulutus_ja_tutkinnot/tutkintojen_tunnustaminen</a><font color="#0000ff"> &nbsp; <br>
</font></p>
    <p><font color="#0000ff">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font></p>
    </td>
  </tr>
  <tr>
    <td width="46%">&nbsp;</td>
    <td width="54%">
&nbsp;</td>
  </tr>
</tbody></table>
<table border="1" cellspacing="1" width="600">
  <tbody><tr>
    <td width="50%"><b>Sanasto:</b>
      <ol>
        <li>ammatillinen koulutus (koulu, josta saa ammatin)</li>
        <li>samanlainen &lt;-&gt; erilainen</li>
        <li>järjestää, organisoida</li>
        <li>päiväraha, työttömyyskorvaus (jos ei ole työssä, KELA maksaa
          päivärahaa)</li>
        <li>ilmainen, maksuton (ei maksa mitään)</li>
        <li>omaehtoinen (ei työvoimatoimiston koulutusta)</li>
        <li>työvoimakoulutus (työvoimatoimisto järjestää)</li>
        <li>opintotuki (opintoraha + asumistuki)</li>
        <li>opintolaina (pankista rahaa opintoihin - täytyy maksaa takaisin)</li>
        <li>ammattitutkinto (aikuiset voivat näyttää, että osaavat ammatin
          ja saada todistuksen)</li>
      </ol>
    </td>
    <td width="50%">
      <ol start="11">
        <li>valmistava (koulutus, jonka jälkeen opiskelija on valmis
          näyttöön)</li>
        <li>näyttökoe, näyttö (koe, jossa oikeassa työssä voi näyttää,
          että osaa ammatin)</li>
        <li>näyttää, osoittaa</li>
        <li>työnantaja (työpaikka, joka antaa työtä)</li>
        <li>työntekijä (ihminen, joka tekee työtä)</li>
        <li>ammattitutkintotodistus (kun näyttö menee hyvin ja saa paperin)</li>
        <li>ala (eri ammatit, esimerkiksi teknillinen ala, ravintola-ala)</li>
        <li>rinnastamispäätös (Opetushallitus päättää, että ulkomainen
          tutkinto on sama kuin suomalainen)</li>
        <li>Opetushallitus (organisaatio, joka päättää monesta opetusalan
          asiasta)</li>
        <li>aikuisoppilaitos (koulu, jossa opiskelevat aikuiset)</li>
        <li>jonkin verran, vähän</li>
      </ol>
      <p>&nbsp;</p></td>
  </tr>
</tbody></table>
<p><b><font size="5">Tehtävät <a href="maahanmteht1.htm" target="pää"><img src="../yleista/kuvat/painike.gif" border="0" height="15" width="15"></a></font></b></p>
</body></html>