<!DOCTYPE html><html><head>



<meta http-equiv="Content-Type" content="text/html; charset=utf-8">
<meta name="GENERATOR" content="Microsoft FrontPage 12.0">
<meta name="ProgId" content="FrontPage.Editor.Document"><title>Vilma/maahanmuuttajakoulutus/kielitaso 2</title>

<base target="_blank"></head><body background="../yleista/kuvat/tausta2.jpg">
<p><b><font size="5">MAAHANMUUTTAJAKOULUTUS</font></b></p>
<table border="0" cellspacing="1" width="600">
  <tbody><tr>
    <td width="21%"><img src="kuvat3/Marina.jpg" border="0" height="228" width="208"></td>
    <td rowspan="2" width="79%">
<p>Jos Suomessa haluaa tehdä työtä tai mennä ammatilliseen koulutukseen,
täytyy osata suomen kieltä. Kun maahanmuuttaja tulee Suomeen, hänen täytyy
ensimmäisenä mennä suomen kielen koulutukseen. Lisäksi on tärkeää katsoa,
mikä maahanmuuttajan ammatti oli lähtömaassa ja mitä työtä hän siellä
teki. Tämän jälkeen täytyy <b>verrata</b>, onko työ samanlaista täällä
Suomessa. Usein työ on erilaista ja maahanmuuttaja tarvitsee lisäkoulutusta
Suomessa.</p>
<p>Työvoimatoimisto <b>järjestää </b>suomen kielen koulutusta
maahanmuuttajille aikuiskoulutuskeskuksissa, kansanopistoissa, yliopistoissa
jne. Jos työvoimatoimisto järjestää koulutuksen, niin opiskelija saa aina
työttömyyskorvausta ja koulutus on opiskelijalle ilmainen. Jotkut
oppilaitokset järjestävät myös suomen kielen opetusta iltaisin. Silloin se
yleensä maksaa. Kansalaisopistoissa on usein suomen kielen opetusta, joka ei maksa
paljon.</p>
<p>Joskus työvoimatoimisto järjestää maahanmuuttajille omaa ammatillista
koulutusta, mutta sitä on vähän. Maahanmuuttajille järjestetään myös
ammatilliseen peruskoulutukseen valmistavaa koulutusta. Valmistavassa
koulutuksessa opetellaan niitä asioita, joita tarvitaan myöhemmin
ammatillisessa koulutuksessa, esim. eri alojen sanastoja, opiskelutekniikkaa. Maahanmuuttajien täytyy oppia
hyvin suomen kieltä, että he voivat opiskella ammatillisessa koulutuksessa
suomalaisten kanssa.</p>
    </td>
  </tr>
  <tr>
    <td width="21%"><br>
</td>
  </tr>
</tbody></table>
<table border="0" cellpadding="0" cellspacing="1" width="600">
  <tbody><tr>
    <td width="100%">Ammatillinen koulutus voi olla <b>omaehtoista</b>. Omaehtoinen koulutus ei
ole <b>työvoimakoulutusta</b>. Jos opiskelu on <b>kokopäiväistä</b>,
opiskelija voi saada <b>työttömyyskorvausta</b>. Opiskelija voi myös hakea <b>opintorahaa
</b>ja <b>opintolainaa</b>. 
    <p>&nbsp;</p></td>
  </tr>
</tbody></table>
<table border="0" cellpadding="0" cellspacing="1" width="600">
  <tbody><tr>
    <td width="100%">Jos maahanmuuttajilla on ammatillinen koulutus tai pitkä työkokemus
lähtömaassa, hän voi mennä ammattitutkintoon <b>valmistavaan</b>
koulutukseen Suomessa. Koulutus on yleensä lyhyt, mutta siinä oppilaitos
järjestää <b>näyttökokeen </b>jossakin oikeassa työpaikassa. Opiskelija
voi <b>näyttää</b>, kuinka hyvin hän osaa ammatin. Näyttöä arvioi <b>työnantaja,
työntekijä</b>, ammattiopettaja ja opiskelija itse. Jos näyttö on hyvä,
opiskelija saa <b>ammattitutkintotodistuksen.
</b>
      <p>&nbsp;</p></td>
  </tr>
</tbody></table>
<table border="0" cellpadding="0" cellspacing="1" width="600">
  <tbody><tr>
    <td width="100%">Jos maahanmuuttajalla on yliopistotutkinto ja hän haluaa jatkaa opiskelua
Suomen yliopistossa tai hän haluaa mennä oman <b>alan</b> työhön, hänen
täytyy ensin saada tutkinnon <b>rinnastamispäätös</b>. <b>Opetushallitus</b>
voi antaa rinnastamispäätöksen. Päätös maksaa 200-340e. Jos haluaa
rinnastamispäätöksen, täytyy tilata Opetushallitukselta <b>lomake</b> ja <b>ohjeet.</b>
      <p>&nbsp;</p></td>
  </tr>
</tbody></table>
<table border="0" cellpadding="0" cellspacing="1" width="600">
  <tbody><tr>
    <td width="100%">Jotkut työnantajat ja oppilaitokset haluavat, että maahanmuuttaja <b>suorittaa</b>
suomen kielen tutkinnon ennen kuin he ottavat maahanmuuttajan työhön tai
koulutukseen. Yleisiä kielitutkintoja voi suorittaa monta kertaa vuodessa.
Niitä järjestävät monet <b>aikuisoppilaitokset</b>. Yleisessä
kielitutkinnossa on kolme eri tasoa: perustaso, keskitaso ja ylin taso.
Kielitesti kestää yhden päivän. Kielitestissä täytyy suomen kielellä
puhua, kirjoittaa, kuunnella ja lukea. Kielitutkinnon voi suorittaa myös
monessa muussa kielessä, esimerkiksi englannin, venäjän, ruotsin, espanjan,
italian, ranskan ja saksan kielessä. Tutkinnot maksavat <b>jonkin verran</b>.</td>
  </tr>
</tbody></table>
<table border="0" cellspacing="1" width="600">
  <tbody><tr>
    <td width="46%"><img src="kuvat3/kahvi_tilaisuus.jpg" border="0" height="96" width="203"><br>
      Suomen kielen jatkokurssin kahvitilaisuus.</td>
    <td width="53%">
<p>Tietoa:<br>
<a target="_blank" href="http://www.oph.fi/koulutus_ja_tutkinnot/kielitutkinnot/yleiset_kielitutkinnot">yleisistä kielitutkinnoista</a> (OPH).<br>
<br>
<a href="http://www.jyu.fi/hum/laitokset/solki/yki/">YKI - yleiset 
kielitutkinnot</a> (Jyväskylän yliopisto SOLKI)</p>
<p>Tietoa maahanmuuttajien koulutuksesta:<br>
      <a href="http://www.oph.fi/saadokset_ja_ohjeet/opetussuunnitelmien_ja_tutkintojen_perusteet/maahanmuuttajien_koulutus" target="_blank">http://www.oph.fi/saadokset_ja_ohjeet/opetussuunnitelmien_ja_tutkintojen_perusteet/maahanmuuttajien_koulutus</a><br>
</p>
<p>
<font color="#0000ff">
<a target="_blank" href="http://www.edu.fi/yleissivistava_koulutus/maahanmuuttajien_koulutus">
http://www.edu.fi/yleissivistava_koulutus/maahanmuuttajien_koulutus</a></font></p>
<p><font color="#0000ff">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font></p>
    </td>
  </tr>
</tbody></table>
<table border="1" cellspacing="1" width="600">
  <tbody><tr>
    <td width="50%"><b>Sanasto:</b>
      <ol>
        <li>verrata (kun katsot, mikä on samaa ja mikä erilaista)</li>
        <li>järjestää, organisoida</li>
        <li>omaehtoinen (ei työvoimatoimiston järjestämää koulutusta)</li>
        <li>työvoimakoulutus (työvoimatoimisto järjestää)</li>
        <li>kokopäiväinen (päiväopetus, yleensä 7 tuntia päivässä)</li>
        <li>työttömyyskorvaus (raha, jonka saa, jos ei ole työssä)</li>
        <li>opintotuki (opintoraha + asumistuki)</li>
        <li>opintolaina (pankista rahaa opintoihin - täytyy maksaa takaisin)</li>
        <li>valmistava (koulutus, jonka jälkeen opiskelija on valmis
          näyttämään, mitä hän osaa)</li>
        <li>näyttökoe, näyttö (koe, jossa oikeassa työssä voi näyttää,
          että osaa ammatin)</li>
        <li>näyttää, osoittaa</li>
        <li>työnantaja (työpaikka, joka antaa työtä)</li>
      </ol>
    </td>
    <td width="50%">
      <ol start="13">
        <li>työntekijä (ihminen, joka tekee työtä)</li>
        <li>ammattitutkintotodistus (kun suorittaa jonkin ammatin näyttökokeen
          ja saa paperin)</li>
        <li>ala (eri ammatit, esimerkiksi teknillinen ala, ravintola-ala)</li>
        <li>rinnastamispäätös (Opetushallitus päättää, että ulkomainen
          tutkinto on sama kuin suomalainen)</li>
        <li>Opetushallitus (organisaatio, joka päättää monesta opetusalan
          asiasta)</li>
        <li>lomake, kaavake</li>
        <li>ohje (kun joku kertoo, mitä pitää tehdä; neuvo)</li>
        <li>suorittaa (opiskella tutkinto tai koulu loppuun ja saada todistus)</li>
        <li>aikuisoppilaitos (koulu, jossa opiskelevat aikuiset)</li>
        <li>jonkin verran, vähän</li>
      </ol>
    </td>
  </tr>
</tbody></table>
<p><b><font size="5">Tehtävät <a href="maahanmteht.htm" target="pää"><img src="../yleista/kuvat/painike.gif" border="0" height="15" width="15"></a></font></b></p>
</body></html>