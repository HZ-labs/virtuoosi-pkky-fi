<!DOCTYPE html><html><head>




<meta http-equiv="Content-Type" content="text/html; charset=utf-8">
<meta name="GENERATOR" content="Microsoft FrontPage 12.0">
<meta name="ProgId" content="FrontPage.Editor.Document"><title>Volma/oppisopimuskoulutus/kielitaso 2</title>

<base target="_blank"></head><body background="../yleista/kuvat/tausta2.jpg">
<p><b><font size="5">OPPISOPIMUS</font></b></p>
<table border="0" cellspacing="1" width="600">
  <tbody><tr>
    <td width="17%"><img src="kuvat3/leipominen.jpg" border="0" height="201" width="153"><br>
      Leipurin ammatti</td>
    <td width="83%">Oppisopimuskoulutuksessa opiskelija on työssä ja <b>suorittaa</b> samalla <b>ammatillisia
opintoja</b>. Oppisopimuskoulutuksessa voi suorittaa ammatillisen tutkinnon tai
lisäopintoja. Oppisopimukseen voivat hakea kaikki <b>työikäiset</b> ihmiset,
mutta erityisesti nuorten oppisopimuspaikat lisääntyvät. Oppisopimusta voi
hakea työtön tai työssä oleva <b>vähintään</b> 15-vuotias <b>henkilö</b>.
Oppisopimukseen ei ole mitään <b>hakuaikoja</b>, vaan sen voi aloittaa heti,
kun opiskelija löytää oppisopimuspaikan. Tällä hetkellä noin 28 000
opiskelee oppisopimuksella.
<p> Opiskelija voi suorittaa perustutkinnon, ammattitutkinnon tai
erikoisammattitutkinnon oppisopimuksella. Koulutus kestää tavallisesti noin 1 - 4 vuotta. <b>Koulutusaika</b>
on eri tutkinnoissa erilainen. Koulutusaika voi olla myös <b>lyhyempi</b>, jos
opiskelijalla on <b>aikaisempia</b> opintoja tai <b>työkokemusta</b>.
Oppisopimuksen pituus ja sisältö on <b>tämän takia</b> eri ihmisille
erilainen. Oppisopimuksella voi suorittaa melkein kaikki perus-, ammatti- tai erikoisammattitutkinnot. Tutkintoja on
monelle <b>alalle</b>, yhteensä noin 350.</p>
    </td>
  </tr>
</tbody></table>
<table border="0" cellpadding="0" cellspacing="1" width="600">
  <tbody><tr>
    <td width="100%">Lisäkoulutuksen voi aloittaa, jos on ammatillinen tutkinto. Koulutus kestää
4-12 kuukautta. Yliopisto- ja ammattikorkeakoulututkintoja ei voi suorittaa
oppisopimuksella, mutta jos opiskelijalla on jo korkeakoulututkinto, hän voi hakea
lisäkoulutusta oppisopimuksella.</td>
  </tr>
</tbody></table>
<table border="0" cellspacing="1" width="600">
  <tbody><tr>
    <td width="17%">
      <p align="center"><a href="kuvat3/letut.jpg"><img src="kuvat3/letut_small.jpg" alt="letut.jpg (40385 tavu(a))" border="2" height="132" width="100"><br>
      </a>Klikkaa kuvaa hiirellä, näet isompana.</p></td>
    <td width="83%">
<p>Oppisopimuskoulutuksessa täytyy aina olla työpaikka, jossa opiskelija
opiskelee. Teoriaopinnot <b>järjestää</b> jokin <b>oppilaitos</b>.
Oppisopimuksessa työssä oppimista on aina paljon enemmän kuin teoriaopintoja.
<u>
Työpaikka täytyy aina ensin etsiä itse</u>. Tämän jälkeen työnantaja ja
opiskelija tekevät <b>työsopimuksen</b>, jonka <b>hyväksyy </b>oppisopimustoimisto.
Opiskelija saa <b>palkkaa</b> työssä oppimisen aikana ja <b>päivärahaa </b>teoriaopiskelun
aikana. Työnantaja saa valtiolta rahaa oppisopimuksen ajalta.</p>
<p>Työpaikalla täytyy aina olla työntekijä, joka auttaa opiskelijaa
opiskelussa koko työssä oppimisen ajan.</p>
<p>Oppisopimuksessa opiskelijan täytyy olla aktiivinen ja <b>oma-aloitteinen</b>.
Opiskelua koulussa on melko vähän, mutta opiskelijan täytyy vapaa-aikana
lukea ja opiskella teoriaopintoja.</p>
    </td>
  </tr>
</tbody></table>
<p>Tietoja oppisopimuskoulutuksesta:<br>
<a target="_blank" href="http://www.oph.fi/koulutus_ja_tutkinnot/ammattikoulutus/oppisopimuskoulutus">http://www.oph.fi/koulutus_ja_tutkinnot/ammattikoulutus/oppisopimuskoulutus<br>

</a></p>
<table border="1" cellspacing="1" width="600">
  <tbody><tr>
    <td width="100%"><b>Sanasto:</b>
      <ol>
        <li>suorittaa (tutkinto tai tutkinnon osa on valmis ja siitä saa
          todistuksen; loppukokeet hyväksytty)</li>
        <li>ammatilliset opinnot (koulutus, josta saa ammatin)</li>
        <li>työikäinen (16-65 - vuotias)</li>
        <li>vähintään (enemmän kuin) &lt;-&gt; enintään</li>
        <li>henkilö, ihminen</li>
        <li>hakuaika (tietty aika, kun voi hakea kouluun; yleensä kevät ja
          syksy)</li>
        <li>ala (jokin ammattiala, esimerkiksi hotelliala, ravintola-ala,
          tekninen ala jne.)</li>
        <li>koulutusaika (aika, jonka opiskelija opiskelee, esimerkiksi 2
          vuotta)</li>
        <li>lyhyempi &lt;-&gt; pitempi</li>
        <li>aikaisemmat opinnot (ammattikoulut ja -kurssit, jotka opiskelija on
          käynyt)</li>
        <li>työkokemus ( ihminen on työssä ja oppii asioita)</li>
        <li>tämän takia, tämän vuoksi, siksi</li>
        <li>järjestää, organisoida</li>
        <li>oppilaitos, koulu</li>
        <li>työsopimus (työnantaja ja työntekijä kirjoittavat paperin, jossa
          he sopivat työasiat)</li>
        <li>hyväksyä (katsoa hyväksi) &lt;-&gt; hylätä</li>
        <li>palkka, ansio (raha, jonka työntekijä saa työssä)</li>
        <li>päiväraha (KELA maksaa rahaa, kun ihminen ei ole työssä)</li>
        <li>oma-aloitteinen (ei odota, että toiset ihmiset sanovat, mitä
          täytyy tehdä; itsenäinen)</li>
      </ol>
    </td>
  </tr>
</tbody></table>
<p><b><font size="5">Tehtävät <a href="oppisopteht.htm" target="pää"><img src="../yleista/kuvat/painike.gif" border="0" height="15" width="15"></a></font></b></p>
</body></html>