<!DOCTYPE html><html><head>



<meta http-equiv="Content-Language" content="fi">
<meta http-equiv="Content-Type" content="text/html; charset=utf-8">
<meta name="GENERATOR" content="Microsoft FrontPage 6.0">
<meta name="ProgId" content="FrontPage.Editor.Document"><title></title>

<base target="_blank"></head><body stylesrc="../yleista/elinkein.htm" background="../yleista/kuvat/tausta2.jpg">
<p><b><font size="5">KANSALAISEN OIKEUDET</font></b></p>
<table border="0" cellspacing="1" width="100%">
  <tbody><tr>
    <td width="18%"><img src="laki.gif" border="0" height="126" width="156"></td>
    <td width="82%">Suomen uusi <b>perustuslaki</b> tuli voimaan 1.3.2000.
      Perustuslaki on tärkein laki. Perustuslaki kertoo, mitkä ovat
      perusoikeudet ihmisillä, jotka asuvat Suomessa. Muut lait eivät saa olla<b>
      ristiriidassa</b> perustuslain kanssa.
      <p>Suomessa asuvien ulkomaalaisten perusoikeudet ovat <b>melkein</b>
      samanlaiset kuin suomalaisten. Joskus voi olla <b>eroja</b>, esimerkiksi <b>äänioikeudessa</b>
      ja <b>työnteossa</b>, jossa ulkomaalainen voi tarvita <b>työluvan</b>.</p></td>
  </tr>
</tbody></table>
<p><b><font size="4">PERUSOIKEUDET</font></b></p>
<table border="0" cellspacing="1" width="100%">
  <tbody><tr>
    <td width="18%"><img src="rauha.gif" border="0" height="161" width="199"></td>
    <td rowspan="5" width="82%">1. Kaikilla ihmisillä on samat oikeudet lain
      edessä. Laki ei saa olla erilainen miehille ja naisille, eri uskonnoille,
      rikkaille ja köyhille jne. Laki on sama kaikille ihmisille.
      <p>2. Kaikilla ihmisellä on oikeus elää rauhassa ja olla vapaa.
      Ihmisillä on oikeus siihen, että <b>omaisuus </b>on <b>turvassa</b>.
      Ihmisillä on oikeus <b>turvalliseen </b>elämään.</p>
      <p>3. Suomessa on <b>sananvapaus</b>. Se tarkoittaa, että jokainen
      ihminen saa sanoa ja kirjoittaa <b>mielipiteensä</b>
      <b>julkisesti.</b></p>
<b>      </b>
      <p>4. Jokainen ihminen saa <b>järjestää</b> <b>kokouksia</b> ja <b>mielenosoituksia</b>,
      olla niissä mukana.</p>
      <p>5. Suomessa on uskonnonvapaus. Se tarkoittaa sitä, että jokainen saa
      valita itse uskonnon ja <b>harjoittaa </b>sitä julkisesti. Jos ei halua,
      ei tarvitse valita mitään uskontoa.</p>
      <p>6. Jokainen ihminen voi <b>liikkua</b> vapaasti Suomessa. Ihmiset
      voivat itse valita, missä he asuvat ja liikkuvat. Ihmiset voivat myös
      lähteä vapaasti ulkomaille ja tulla takaisin.</p>
      <p>7. Kaikilla ihmisillä on kotirauha. Se tarkoittaa, että kukaan ei saa
      mennä toisen ihmisen kotiin ilman lupaa eikä <b>häiritä</b>
      kotirauhaa. Ihmisten kirjeitä ei saa lukea ja <b>puheluita</b> ei saa
      kuunnella.</p>
      <p>8. Jokaisella ihmisellä on oikeus opiskella <b>ilmaiseksi</b>
      peruskoulussa.&nbsp;</p>
      <p>9. Suomen <b>viralliset</b> kielet ovat suomen kieli ja ruotsin kieli.
      Jokaisella on oikeus puhua suomea tai ruotsia virallisissa asioissa.</p>
      <p>10. Jokaisella on oikeus valita työ ja saada siitä rahaa. Valtion
      täytyy suojella työntekijöitä. Valtion täytyy <b>huolehtia</b>
      siitä, että jokaiselle on työtä.</p>
      <p>11. Kaikilla ihmisillä on oikeus perusasioihin, esimerkiksi ruokaan ja
      asuntoon, vaikka on työtön, sairas tai vanha. Kaikilla ihmisillä on
      oikeus <b>sosiaali- ja terveyspalveluihin</b>. Kaikista lapsista täytyy
      aina huolehtia.</p>
      <p>12. Kaikki yli 18-vuotiaat ihmiset saavat <b>äänestää</b> <b>vaaleissa</b>.
      Vaaleja ovat:</p>
      <ul>
        <li>presidentinvaalit</li>
        <b>
        </b><li><b>eduskuntavaalit</b></li>
<b>        </b><li><b>kunnallisvaalit</b></li>
<b>        </b></ul>
<b>      </b>
      <ul>
        <b>
        </b><li><b>Euroedustajavaalit</b></li>
<b>        </b></ul>
<b>      </b>
      <p>18-vuotias ulkomaalainen, joka asuu <b>vakituisesti</b> Suomessa, voi
      äänestää kunnallisvaaleissa.</p>
      
      <p>
		<a target="_blank" href="http://papunet.net/selko/perustuslaki/">
		Suomen perustuslaki selkokielellä</a>.</p>
      <p><a href="http://www.finlex.fi/fi/laki/ajantasa/1999/19990731" target="_blank">http://www.finlex.fi/fi/laki/ajantasa/1999/19990731</a><br>
      </p>

      <p>www.suomi.fi /
		<a target="_blank" href="https://www.suomi.fi/suomifi/suomi/palvelut_aiheittain/laki_ja_oikeusturva/kansalaisen_perusoikeudet/perusoikeudet/index.html">
		Kansalaisten perusoikeudet</a>.<br>
&nbsp;</p></td>
  </tr>
  <tr>
    <td width="18%"><img src="flunssa.gif" border="0" height="225" width="186"></td>
  </tr>
  <tr>
    <td height="203" width="18%"><img src="vaali.gif" border="0" height="92" width="191"></td>
  </tr>
  <tr>
    <td width="18%"><br>
</td>
  </tr>
  <tr>
    <td width="18%"><br>
</td>
  </tr>
</tbody></table>
<table border="1" width="100%">
  <tbody><tr>
    <td width="50%"><b>Sanasto:</b>
      <ol>
        <li>kansalainen (ihminen, joka on valtion jäsen)</li>
        <li>oikeus (laki sanoo, että saa tehdä jotakin)</li>
        <li>perustuslaki ( tärkein maan laki, jonka alla on muut lait)</li>
        <li>ristiriita (olla erilaiset keskenään)</li>
        <li>melkein, lähes</li>
        <li>ero, erilaisuus &lt;-&gt; samanlaisuus</li>
        <li>äänioikeus (laki sanoo, että saa vaaleissa äänestää eli olla
          mukana valitsemassa esimerkiksi presidenttiä)</li>
        <li>työnteko (tehdä työpaikalla työtä)</li>
        <li>työlupa (oikeus tehdä työtä)</li>
        <li>omaisuus, varallisuus (rahat ja tavarat, jotka ovat ihmisen omat)</li>
        <li>turva, suoja (paikka, jossa ei ole vaarallista)</li>
        <li>turvallinen, vaaraton &lt;-&gt; vaarallinen, turvaton</li>
        <li>sananvapaus (oikeus sanoa julkisesti, mitä ajattelee)</li>
        <li>mielipide, ajatus (se, mitä ihminen ajattelee asiasta)</li>
        <li>julkinen (muut ihmiset kuulevat ja näkevät) &lt;-&gt; yksityinen,
          salainen</li>
        <li>järjestää, organisoida</li>
        <li>kokous, tapaaminen</li>
      </ol>
    </td>
    <td width="50%">
      <ol start="18">
        <li>mielenosoitus (joukko ihmisiä kertoo julkisesti, mitä he
          ajattelevat; demonstraatio)&nbsp;</li>
        <li>harjoittaa (tehdä jotakin jatkuvasti)</li>
        <li>liikkua, kulkea, mennä jonnekin</li>
        <li>häiritä, rikkoa rauha</li>
        <li>puhelu (puhuminen puhelimessa)</li>
        <li>ilmainen, maksuton (ei maksa mitään)</li>
        <li>virallinen (asia, joka kuuluu valtion hallintoon)</li>
        <li>huolehtia, pitää huolta</li>
        <li>sosiaali- ja terveyspalvelut (esimerkiksi sosiaalitoimiston ja
          terveyskeskuksen ja sairaalan palvelut)</li>
        <li>äänestää, antaa ääni vaaleissa</li>
        <li>vaalit (tapahtuma, kun ihmiset valitsevat esimerkiksi presidentin)</li>
        <li>eduskuntavaalit (vaalit, kun kansa valitsee 200 poliitikkoa
          päättämään maan asioista)</li>
        <li>kunnallisvaalit (vaalit, kun kunnassa asuvat ihmiset valitsevat
          poliitikkoja päättämään kunnan asioista)</li>
        <li>Euroedustajavaalit (vaalit, kun kansa valitsee poliitikkoja Euroopan
          Unioniin)</li>
        <li>vakituisesti, pysyvästi (ihminen, joka asuu maassa jatkuvasti)</li>
      </ol>
    </td>
  </tr>
</tbody></table>
<p><b><font size="5">Tehtävät <a href="oikeudteh.htm" target="pää"><img src="../yleista/kuvat/painike.gif" border="0" height="15" width="15"></a></font></b></p>
</body></html>